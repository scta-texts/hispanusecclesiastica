<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Ecclesiastica Hierarchia, Caput tertium</title>
        <author>Petrus Hispanus</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="pheh-c3">
        <head xml:id="pheh-c3-Hd1e101">De Ecclesiastica Hierarchia, Caput tertium</head>
        
        <p xml:id="pheh-c3-d1e104">Titulus huius capituli est de hiis quo fiunt in congregatione, idest in sacramento eucharistie. Quod utique dicitur congregatio a beato Dionysio, quia omnia alia sacramenta recipiunt ab isto suam perfectionem. Nullum enim sanctissimorum aliorum fere celebratur, in quo sacra conmunio non sumatur, ad insinuandum videlicet quod nullum sacramentum ad veram perfectionem adducitur, in quo eucharistia sancta non sumitur. Item dicitur istud sacramentum congregatio, non solum quia per ipsum omnia sacramenta perficiuntur sed etiam quia per ipsius conmunionem omnes fideles Christo uniuntur. Christus enim caput est Ecclesie. Menbra vero sunt omnes fideles. Quorum vero ad ipsum tune vere fit unitio, quando ab ipsis vera fit divini sacramenti conmnnio. Vel potest dici quod in hoc loco dicatur congregatio sanctorum iustorum adunatio que maxime fit in missa. Unde sensus tituli potest esse talis: De hiis que fiunt, idest corporis dominici consecratione et aliarum sollempnitatum appositione maxime in congregatione, idest fidelium adunatione. Nulla enim est ita sollempnis congregatio sicut illa in qua fit dominici corporis consecratio.
        </p>

        <!-- text of dionysius being commented on: Sed euge, quoniam huius mentionem fecimus quam transcurrere non est fas nec ierarchicorum aliquid aliud ante hanc laudare. Etenim est, secundum nostrum gloriosum ducem, perfectionum perfectio. Et oportet ante alias ipsam sanctam scripturam exponentem ex divina et ierarchica scientia, secundum eloquia, ad sanctam ipsius sursumagi ierarchico spiritu contemplationem. Et primum quidem illud sancte inspiciemus, cuius gratia quod est conmune et aliis ierarchicis perfectionibus, excellenter ipsi preter reliquas attribuitur, et singulariter enuntiatur et conmunio et congregatio, unoquoque sanctitatis perfectivo negotio et divisibiles nostras vitas ad deiformem deificationem congregante et divisibilium deiformi conclusione ad unum conmunionem et unionem donantem. -->

        <p xml:id="pheh-c3-d1e109">Sed euge, etc. usque ad illud: Dicimus autem, etc., talis est sensus: Quoniam de sacramento eucharistie mentionem fecimus primo de illa tractabimus. Non enim est licitum ante eucharistiam aliquod aliud laudare sacramentum. Ipsa enim est perfectionum perfectio secundum beati Pauli sententiam 1 ad Cor. XI: Ego enim accepi a Domino quod et tradidi vobis. Quoniam Dominus Ihesus etc. Est autem opportunum ut qui divinam exponit scripturam, ex visibili Ierarcharum circa sacramenta divina et sapienti actione ducatu Sancti Spiritus ad divinas sursumagi theorias: Primo autem indagabimus quare singulariter eucharistia dicitur conmunio vel congregatio, cum hoc conmune sit aliis sacramentis. Conmunio quidem vel congregatio dicitur, quia varias vitas congregat ad deificationis uniformitatem et multas personas perducit ad deiformitatem.
        </p>

        <!-- Dicimus autem quod aliorum ierarchicorum signorum participationibus perfectio est ex huius thearchicis et perfectivis donis. Non enim est fere perfectionem aliquam perfici ierarchicam nisi divinissima eucharistia in capitulo particulariter factorum sanctificante congregationem perfecti ad unum et dono a Deo tradito perfectorum misteriorum perficiente ipsius ad Deum conmunionem. Si igitur unaquaeque ierarchicarum perfectionum imperfecta quidem existens, ad unum nostri communionem et congregationem non perficiet et esse perfectionem propter imperfectum ei ablatum est, finis autem universe et capitulum esse thearchicorum ei qui perficitur traditio, convenienter ierarchica prudentia nominationem ipsi propriam ex rerum veritate adinvenit. Ita igitur et sanctam Dei generationis perfectionem, quoniam primum lumen tribuit et omnium est principium divinarum illuminationum, ex eo quod fit, vera illuminationis nominatione laudamus. Si enim et aliis conmune est ierarchicis lumen dare sanctum his qui perficiuntur, sed ipsa videre primum dedit mihi et per huius principalissimum lumen ad aliorum sacrorum inspectionem illuminor. Hec autem dicentes respiciemus et videbimus ierarchice secundum unumquodque diligentem sanctissime perfectionis sanctificationem et contemplationem. -->

        <p xml:id="pheh-c3-d1e115">Dicimus autem, etc. usque ad illud: Ierarcha quidem, etc. talis est sensus: Dicimus quod eucharistia singulariter merito habet quod aliis est conmune, quia aliorum sacramentorum perfectio ex ipsa dependet. Non enim aliquod quasi sacramentum celebratur in Ecclesia, in quo non ministretur sancta conmunio. Igitur si omnia sacramenta sunt imperfecta nisi communione sacre eucharistie perficiantur, ergo ipsa est finis et perfectio omnium sacramentorum. Ad hoc enim aliis sacramentis relicta est imperfectio, ut per perfectionem eucharistie perficiantur. Et ideo convenienter ex rei veritate pucharistia nominata est congregatio vel conmunio, quia in ipsa et per ipsam fit omnium percipientium sacratissima adunatio et perfectio. Similiter, quamvis alia sacramenta illuminationem habeant, tamen specialiter baptismus in quo homo Deo regeneratur, primb illuminat intrantes in Ecclesiam et est principium omnium illuminationum. Et ideo luminis nominatione laudatur. Et si aliis sit conmune illuminare, tamen baptismus primum tradit lumen gratie, quo lumina aliorum sacramentorum aspiciuntur. Per huiusmodi vero collationem laboravimus intelligere et cognoscere diligenter perfectionem cuiuslibet sacramenti.
        </p>

        <!-- text of Dionysius: Ierarcha quidem orationem sanctam super divinum altare perficiens, ex ipsa turificatione incipiens, ad omnem venit sancti chori ambitum. Revolvens autem rursus ad sanctum altare, incipit a sancta psalmorum melodia, concinente ipsi psalmorum sancta eloquia omni ecclesiastico ornatu. Deinceps autem per ministros agiographorum librorum lectio consequenter fit. Et post istos eiciuntur sancto ambitu cathecumeni et cum ipsis energumeni et qui sunt in penitentia. Manent autem hii qui sunt divinorum inspectione et conmunione digni. Ministrorum vero, alii quidem iuxta sanctuarii portas conclusas, alii autem aliud quid proprie coordinationis operantur. Ministri vero alii ornatus electi cum sacerdotibus super sanctum altare apponunt sanctum panem et benedictionis calicem, cum prius confessa fuerit omnis Ecclesie plenitudo catholicum ymnum. Ad quos divinus Ierarcha orationem sanctam facit et sanctam pacem universis denuntiat. Et osculatis se invicem universis mistica sanctarum tabularum predicatio perficitur. Et postquam laverint manus aqua ierarcha et sacerdotes, ierarcha quidem in medio divini altaris constituitur. Circumstant autem eum soli cum sacerdotibus ministrorum electi. Et sanctas divinas operationes ierarcha perficiens sanctificat divinissima et sub visum agit laudata per signa sancta proposita. Et dona divinarum operationum demonstrans ad conmunionem sanctam ipsorum ipse venit et alios adortatur. Participans autem thearchica conmunione et tradens in gratiarum actione sancta desinit multis quidem ad sola divina signa inclinatis, ipso autem semper thearchico spiritu ad sancta eorum que fiunt principia in beatis et intelligibilibus visionibus ierarchice in munditia deiformis habitus sursumactio. -->

        <p xml:id="pheh-c3-d1e120">Ierarcha quidem, etc. usque ad illud: Veni igitur, o puer, etc., talis est sensus: Episcopus cum devota oratione incipiens eucharistie celebrationem secundum consuetudinem apostolorum incipit a thurificatione veniens de altari ad chorum et iterum revertitur ad altare incipiens decantare psalmos simul cum choro, postea ministri legunt lectiones de sacris scripturis, post eiciuntur cathecumeni et energumeni et qui sunt in penitentia. Qui autem digni habentur digni conmunione divinorum, manent. Et quidam ministrorum stant iuxta portas templi clausas, alii vero propria ministeria implent alibi et dyaconi primi ad hoc ordinati cum presbiteris apponunt super altare panem sanctum et calicem, decantato prius simbolo catholico a cuncta ecclesia. Episcopus vero cum episcopis orationem faciens cum aliis pacem eis annuntiat. Quibus invicem osculatis perficitur predicatio quam premonet tabularum pulsatio. Alia translatio habet voluminum loco tabularum. Et est sensus: antequam fiat sancti panis benedictio vel consecratio, prius fit sanctorum Dei preceptorum predicatio. Lotis autem manibus, episcopus se locat in medio altaris. Circumstant autem eum sacerdotes et quidam dyaconi electi, quando episcopus conficit sacramentum altaris. Et postquam perfecerit consecrationem in silentio, demonstrat eam et postea communicat et alios ad sacram admittit communionem. Tandem episcopus gratias agit et sic officium conplet. Multi autem ex illis qui sacramentum perficiunt sola sacramentalia signa attendunt. Ierarcha vero per munditiam cum virtute Spiritus Sancti oculum mentis elevat ad intelligibiles theorias que per sacramentum huiusmodi figurantur.</p>

        <!-- Cum autem hic et hoc fecerit, testificatur ipsi ter confessionem. Et rursus ipso ter confesso, orans benedicit et manu tenet. Et perfecte cum exuerint eum ministri, portant quidem sacerdotes unctionis oleum sanctum. Ille vero unctionem per trinam signationem incipiens, de cetero sacerdotibus virum ungere per totum corpus tradens, ipse ad matrem filiorum positionis venit. Et tunc aquam sanctis invocationibus cum sanctificaverit, et tribus sanctissimi unguenti ad modum crucis effusionibus ipsam perfecerit, et in unguenti sanctissimis inmissionibus equali numero sanctam melodiam inspirationis Deo acceptorum prophetarum simul supernuntiaverit, precipit virum apportari et cum quidam sacerdotum ex descriptione et ipsum et susceptorem predicaverit, ille quidem a sacerdotibus in aqua agitur ad Ierarche manum ab ipsis manuactus.. -->

        <p xml:id="pheh-c3-d1e125">Ille vero, etc. usque ad illud: Cum autem, etc. talis est sensus: Ierarcha vero
          baptizandum suscipit ylariter exemplo Domini ovem perditam ad gregem super humeros
          deportantis et de ipsius conversione mentaliter gratias agit Deo et adorat corporaliter ut
          Deus in eo bonum inchoet principium qui vocat eos qui salvandi sunt. Deinde chorum invitat
          ad cooperandum saluti eius qui convertitur et ad solltempniter gratias agendum Deo,
          videlicet cum aliquo cantico sancte Scripture publice decantato. Postea osculatur altare,
          deinde procedens ad eum qui convertitur, querit quid petat. Quo se ipsum accusante de
          prava conversatione et infidelitatis errore et boni obmissione, et rogante ut fiat ipse
          mediator reconciliationis sue ad Deum et consequi divina, Ierarcha respondet quod oportet
          eum totaliter ad Deum accedere vel converti qui est perfectissimus et mundissimus et vite
          preterite integre renuntiare et qualiter eum conversari oporteat in Deo et secundum Deum.
          Hec autem eo recitante et interrogante, querit an ita videlicet sit conversaturus. Quo id
          confitente, inponit manum capiti eius. Et iubet eum et susceptorem suum a sacerdotibus
          describi incipiens orationem. Qua completa ab universa Ecclesia, exuit eum, sed non ex
          toto, per manus ministrorum. Postea facit eum prosterni ad occidentem et manus extendere
          contra eandem regionem precipiens ter exsufflare sathan et renuntiare conversationi
          preterite et ter abrenuntiare sathane. Quo facto ducit eum ter ad orientem et sursum
          respicientem et manus extendentem participem facit Christianorum et sanctarum
          scripturarum.</p>

        <!-- dionysius text: Veni ergo, o puer pulcher, post ymagines in ordine et sancte, ad deiformem archethipam veritatem, illud adhuc perficiendis ad consonam ipsorum introductionem dicens, quod neque signorum varia et sancta conpositio inutilis ipsi existit et usque ad exteriora apparens solum. Etenim sanctissime quidem eloquiorum ode et lectiones doctrinam ipsis virtutum vite subinducunt et ante hoc perfectam corruptive malitie purgationem. Divinissima vero unius et eiusdem panis et calicis communis et pacifica traditio et victum similem ipsis in Deo manentem, sicut simul alimenta sumentibus, decernit. Et divinissime cene et principis signorum eorum que fiunt, ad memoriam sanctam agit, quemadmodum et ipse signorum creator segregat iustissime, non sancte et uno victu cum ipso sancte cenatum. Docens etiam religiose simul et ut convenit Deo, quod secundum habitum verus ad divina accessus ad simile ipsorum conmunionem largitur accedentibus.
 -->

        <p xml:id="pheh-c3-d1e131">Veni igitur o puer, etc. usque ad illud: Igitur hec quidem, etc. talis est sensus: Tu Thymothee qui, ad similitudinem pueri, purum et pulchrum geris animum, per signa sacramentalia ordinate perge ad intelligentiam veritatis principalem. Neque enim sine magna utilitate spiritali sunt que fiunt in conpositione sacramentali solum exterius apparente. Nam decantatio sacrarum lectionum inducit audientes ad virtutum informationem et ad malitie sive vitiorum purgationem. Divinissima vero sacri corporis Christi conmunio et pacis traditio significat spiritale alimentum, quo anima in Deo manens per dilectionem suavem percipit refectionem et quietissimam consolationem. Item per sacramentum divinissime et principalis conmunionis reducitur ad memoriam actio dominice passionis. Iuxta mandatum dominicum. In qua videlicet conmunione sive cena Dominus dedit apostolis sacram sui corporis conmunionem, significans per eos digne accipientes, Iudam vero qui non digne nec iuste sumpsit, ostendit condempnatum, monstrans quod hiis qui non solum corporaliter sed spiritualiter accedunt, similem gratiam largiatur.</p>

        <!-- dionysius text: Igitur hec quidem, sicut dixi, in aditorum porticibus pulchre descripta, inperfectis adhuc ad contemplationem sufficientia relinquentes, introeamus a causatis ad causas secundum sanctam nostram congregationem et convenientem intelligibilium, Ihesu illuminante, videamus contemplationem beatam, splendere facientem manifeste archetiporum pulchritudinem. Sed o divinissima et sancta perfectio, circumpositis tibi significative velaminibus enigmatum discooperta, splendide nobis demonstrare et intellectuales nostras visiones unitivo et discooperto lumine adimple.
 -->

        <p xml:id="pheh-c3-d1e136">Igitur hec quidem, etc. usque ad illud: Igitur oportet, etc. talis est sensus: Hec igitur quasi introductoria inperfectis relinquentes, nos qui perfecti sumus, ingrediamur ad interiora sive ad signata signorum, ut misterium sacre conmunionis per illuminationem dominum Ihesum contemplemur. Que contemplatio pulchritudinem divini luminis in nobis splendere faciat manifeste. Et ut hoc obtinere valeamus ad ipsum orationem devotissimam dirigamus: O Christe qui es Deus sanctus et perfectus, discooperto sacrorum signorum obscuro velamine que tibi circumposita sunt ad occulta significanda, manifesta nobis tue divinitatis plenitudinem resplendentem et illa obscura que nostris videmus intellectibus, illustra lumine intellectuali, per cuiu apertam visionem perducamur ad divinam unitionem.</p>

        <!-- dionysius text: Igitur oportet nos iam intra sanctissima, ut arbitror, intelligibile primi insignium demonstraturos, ad deiformem ipsius pulchritudinem intendere. Et Ierarcham divine videre, a divino altari usque ad ultima sancti chori cum bono odore euntem et rursus ad ipsum perfective restitutum. Nam que est super omnia thearchica beatitudo, et si bonitate divina procedit ad participantium ipsa sacram conmunionem sed non extra inmobilem, secundum substantiam, stationem et collocationem fit. Omnibus autem deiformibus proportionaliter elucet, circa se ipsam vere existens et a propria totaliter non mota idemptitate. Eodem modo divina congregationis perfectio et singulare et simplex et conclusum habens principium, ad sanctam varietatem signorum benigne multiplicatur et usque ad omnem vadit ierarchicam ymaginum descriptionem. Sed uniformiter ex istis rursus ad propriam unitatem congregatur et unit ad ipsam sancte sursumactos. -->

        <p xml:id="pheh-c3-d1e141">Igitur oportet, etc. usque ad illud: Secundum autem, etc. talis est sensus: Necesse est ut amodo convertamur intra sanctissima abdita secretorum per primum et insigne sacramentum a signis sacramentalibus intelligibiliter denudatum in deiformem pulchritudinem intendentes. Videamus ergo quid significat episcopi thurificatio ab altari ad chorum descendentis et rursus ad ipsum altare redeuntis. Significat autem quod divina bonitas ita se procedendo conmunicat et varie distribuit ad participes sui ipsius, ut nichilominus in sua simplici ydemptitate inmobiliter consistat. Omnibus autem puris animis secundum propriam proportionem suam distribuit illuminationem intra se vere existens, et a propria simplicitate non recedens. Similiter est videre in perfectione divine conmunionis, que unum et simplex et interminatum habet principium et multipliciter se conmunicat usque ad ultimam episcopi misticam actionem. Sed nichilominus ad se ipsam congregatur et unit sibi eos qui ad ipsam contemplandam elevantur.</p>

        <!-- dionysius text: Secundum autem eundem deiformem modum divinus Ierarcha et si unitivam ipsius Ierarchie scientiam benigne ad subiectos deponit sanctorum enigmatum multitudinibus utens, sed rursus sicut absolutus et a minoribus non valens conprehendi ad proprium principium sine minoratione restituitur et ad unum sui ipsius faciens intellectualem introitum videt mundas eorum que perficiuntur, uniformes rationes, benigni processus ad secunda finem, ad priora diviniorem conversionem faciens. Psalmorum vero decantatio existens omnis fere ierarchicis misteriis, non debuit suspendi ab omnium principalissimo. Etenim omnis quidem sanctus et agiographus liber aut ex Deo generativam et essentiam et ornatum, aut legalem Ierarchiam et conversionem, aut divini populi hereditatum distributiones possessiones, aut iudicum sanctorum, aut regum sapientum, aut sacerdotum divinorum prudentiam, aut veterum virorum in varietate et multitudine circunstantium inconcussam in patientia philosophiam, aut agendorum sapientes suppositiones, aut divinorum amorum cantica et divinas ymagines, aut futurorum propheticas prenuntiationes aut viriles habundantias vel divinas operationes, aut ipsius discipulorum a Deo traditas et Dei inmitativas conversationes et sanctas doctrinas aut occultam et misticam inspectionem discipulorum dilecti et mirabilis scilicet supermundanam Ihesu theologiam ad deificationem opportunis narravit et sanctis perfectionum et deiformibus sursumactionibus corradicavit. Divinarum vero odarum sancta scriptura intentionem habens et theologicas et divinas operationes universas cantare et divinorum virorum sancta eloquia et sanctas operationes laudare, universalem facit divinarum odarum recitationem ad omnis Ierarchie perfectionis susceptionem et traditionem, habitum proprium faciens ipsam divine cantantibus.
 -->

        <p xml:id="pheh-c3-d1e147">Secundum autem, etc. usque ad illud: Quando igitur, etc. talis est sensus: Per eundem modum episcopus multitudini scientiam congruentem inpartiens, ipse nichilominus, sicut liber mente et non valens ab infirmis opprimi, ad se ipsum sine diminutione simplicem dictorum intellectum recolligit et, sicut ad unum et simplicem intellectum ingressus ex quo doctrina publica emanavit, videt intuitu mentis diversas sacramentorum rationes, uniformiter perfectionem perficiendorum significantes. Inde vero benigno processu divine convertitur ad divina. Decantatio vero psalmorum, que etiam aliis adest sacramentis, huic omnium principalissimo deesse non debuit. Nam omnis liber utriusque testamenti continet Dei laudes, aut scilicet creationis et ornatus celi et terre, aut legis lationis et conversationis iudeorum, aut distributionis terre promissionis, aut sanctitatem iudicum, aut sapientiam regum, aut prudentiam sacerdotum, aut senum invariabilem m omni patientia phisicam constantiam, aut eorum que agenda sunt, subtiles propositiones, aut amorum decantationes et descriptiones, aut futurorum propheticas prenuntiationes, aut rerum habundantiam ex viribus procedentem, aut divinas operationes, idest Christi nativitatem, apparitionem, passionem, resurrectionem et huiusmodi, aut conversionem et conversationem apostolorum a Christo eis traditam et sanctam eorum predicadonem vel instructionem, aut obscuram et alta continentem scripturam beati Iohannis apostoli quem inter ceteros predilexit Christus, videlicet evangelium eius: In principio erat verbum, et librum Apocalipsis. Quorum doctrinam convenientibus et sanctis viris narravit ad ipsorum deificationem et perfectionem, et deiformibus sive purissimis contemplationibus ipsius eosdem in celestibus radicavit. Scriptura vero divina divine laudis habens intentionem, Dei operationes universas cantat, et theologorum virorum sanctas doctrinas et operationes laudat, ipsas universaliter recitando, ad hoc ut omnis spiritualis perfectio suscipiatur, et suscepta tradatur, operans sanctum habitum vel animum hiis qui eas decantant animo gratulanti.
        </p>
        <!-- Quando igitur conprehensiva sanctissimorum decantatio animales nostros habitus concorditer disposuit ad ea que paulo post sunt sanctificanda, et divinarum odarum consonantia ad divina et ad se ipsos et ad alios invicem consensum, sicut una et confessa sacrorum chorea constituit, concisa et coadumbrata magis intellectuali psalmorum decantatione per plures et planiores ymagines et enuntiationes dilatantur sanctissimis agiographorum tractatuum lectionibus. In istis qui videt sancte, videbit uniformem et unam inspirationem, sicut ab uno thearchico spiritu motam. Unde convenienter in ornatu post antiquiorem traditionem novum testamentum predicatur, divina et ierarchica ordinatione illud, ut arbitror, monstrante, quod illa quidem dixit futuras Ihesu divinas operationes, hec vero perficit et quia illa quidem in ymaginibus veritatem scripsit, hec autem presentem monstravit. Illius enim prenuntiationis, secundum ista, perfectionis operatio veritatem scire fecit. Et est theologie divina operatio et conplexio. Qui istorum quidem buccinas non senserunt universaliter neque sanctarum perfectionum ymagines vident, inprudenter negantes salutarem Dei generationis doctrinam et contra eloquia perdite loquuntur: Vias tuas scire nolumus. Cathecumenos autem et energumenos et in penitentia existentes sancte Ierarchie lex permittit quidem audire psalmorum decantationem et divinam sanctissimarum scripturarum lectionem. Ad consequentes autem sanctificationes non convocat istos sed perfectos perfectionem operantium oculos. Etenim deiformis Ierarchia iustitia sancta plena et secundum dignitatem unicuique salvatorie distribuit convenientem uniuscuiusque drvinorum participationem et conmensurationem et proportionem secundum tempus sancte donans.
-->
        <p xml:id="pheh-c3-d1e152">Quando igitur, etc. usque ad illud: Igitur ultimus, etc. talis est sensus: Cum decantatio sanctarum scripturarum que multa conprehendit, sensus animi nostri dispersos coordinaverit ad preparationem sacre conmunionis et ipsa melodie consonantia nos armonice ad divina et ad nos et ad invicem fecerit consentientes ac si essemus in una sancta chorea constituti, decantante choro psalmos, qui copiosam intelligentiam spiritualem conpendiose et obscure continent, recitantur lectiones agyographorum tractatuum. Quorum planior est intelligentia. Qui vero ista et illa inspicit subtiliter, intelliget ab eodem spiritu eadem processisse. Unde in Ecclesia post vetus testamentum convenienter novum frequenter legitur, ad ostendendum quod ea que vetus predixit futura, novum annuntiat inpleta. Et illud quod ibi in ymagine descriptum est, hic est in operatione conpletum, specialiter dominice incarnationis misteria. Per huiusmodi ergo perfectionis operationem illius prenuntiationis didicimus veritatem. Unde divina operatio, idest Christi incarnatio et passio, totius theologie est conprehensio. Ipsa etiam incredulitas iudeorum sub vetere testamento typus fuit iudaice perfidie tempore gratie. Nam sicut tempore Moysi Dei buccinas non audierunt, idest eis non obtemperarunt, ita nec doctrinam salutarem Christi tempore susceperunt. Iuxta illud: Vias tuas scire nolumus. Cathecumeni autem et energumeni et penitentes ad premissa quidem audienda, scilicet, psalmoset lectiones admittuntur. Ad alia sanctiora non vocat illos sed tantum eos qui ad intelligendum divina mundos et puros habent cordis oculos. Nam ecclesiastica institutio in qua est plena iustitie sanctificatio, divinorum participationem unionemque tribuit secundum ipsorum dignitatem et proportionem.</p>
        <!-- Igitur ultimus quidem cathecumenis attribuitur ordo. Sunt non participes et indocti omnis ierarchice perfectionis, nec secundum divinam ordinationem in Deo habentes essentiam sed adhuc a paternis eloquiis in lucem educti et vivificis formationibus conpositi ad principem vite et principem luminis et beatam adductionem ex Dei generatione. Sicut igitur inperfecti et non formati secundum carnem infantes preexcidunt a propria in lucem eductione sicut abortiones et extrusiones et ingenitum et sine vita et sine lumine in terra casum habebunt. Et non aliquis sapiens, ad apparens aspiciens, dicat ad lumen istos produci a tenebris ventris ad abductos. Dicet enim perita corporum magistra medicina, lumen operabitur ad susceptiva luminis: ita et sacrorum omnisapiens scientia prius quidem ipsos formativorum et vivificorum eloquiorum introductione sicut alimento in lucem educit. Perficiens autem ad Dei generationem ipsorum essentiam, dat ad salutem ipsis in ordine ad luciformem et perfectivam conmunionem. -->
        <p xml:id="pheh-c3-d1e157">Igitur ultimus quidem, etc. usque ad illud: Nunc autem, etc. talis est sensus: Ordo cathecumenorum ultimus est, quia nondum est eruditus aliqua ecclesiastica perfectione, nec adhuc in Deo existentiam habet per baptismum qui ad hoc a Deo ordinatus est, sed adhuc quasi doctrinis obstetricantur ad ipsum baptismum, a quo est principium vite gratie et principium luminis doctrine. Sicut enim parvuli ante congruum nascendi tempus extorsi abortivum paciuntur et moriuntur nulla vita et nullo lumine participantes sed in terra cadentes: ita nullus sapiens dubitat quod, si cathecumeni ante tempus congruum regenerationis baptismalis ad perfectiora admitterentur, periclitarentur. Dicitur enim in naturali philosophia quod lumen valet in illis que sunt luminis susceptiva: ita et divina sapientia prius cathecumenos per divina eloquia format et vivificat spiritualiter sicut alimento parvulorum, et sic efficiuntur apti ad luminis gratie receptionem. Postea vero regenerantur per baptismum, a quo accipit vitam et salutem et per quem fit in ordine ad luciformem et perfectivam conmunionem suscipiendam.</p>
        <!-- Nunc autem sicut ab inperfectis distinguit perfecta, et bonum ornatum sacrorum providens, et cathecumenorum in lucem eductionem et vitam, in deiformi ierarchicorum ordine. Multitudo vero energumenorum inmunda quidem est et ipsa, secunda autem superius a cathecumenorum est extremitate. Neque enim equale est, ut arbitror, perfecte indocto, et divinarum perfectionum summe non participi, quod participationem quandam sanctissimarum habuerit perfectionum. Adhuc autem contrariis aut seductionibus aut turbationibus est superatum. Sed ad alios sanctissimorum visio et conmunio subcontrahitur et maxime convenienter. Sicut enim verum quod univerisaliter divinus vir, qui est divinorum dignus conmunicator ad summum deiformis secundum ipsum in perfectis et perfectivis deificationibus sursumactus, nec ea que sunt carnis operabitur, preter valde necessaria secundum naturam, et hoc si contingat preter studium. Templum autem simul et sequax thearchici spiritus erit in summitate secundum ipsum in simili simile collocans: non quidem talis aliquando a contrariis vexetur aut fantasiis aut morsibus. Ridebit autem illa et accedentia expugnabit et persequetur et faciet magis quam patietur. Et cum proprii habitus inpassibili et inremissibili et aliis medicus videbitur talium vexationum. -->
        <p xml:id="pheh-c3-d1e163">Nunc autem, etc. usque ad illud: Arbitror autem, etc. talis est sensus: Institutio ecclesiastica distinguit ab inperfectis perfecta tam sacramentis reverentiam providens quam cathecumenis ordinatam eruditionem in lucem et vitam. Energumeni autem inmundi sunt et sunt secundi cathecumenis nec enim possunt equari quia cathecumeni iam particulariter instructi. Energumeni vero sunt totaliter indocti et adhuc vexantur et superantur seductionibus et perturbationibus contrariis. Ipsis etiam energumenis sancta visio et conmunio omnino subtrahitur. Vir autem perfectus divinis digne communicans longe ab hiis contrariis recedens et sursumactus virtutibus ipsum deificantibus, voluptates carnis vitat solis nature necessitatibus stricte utens ex intentione et factus quasi Dei templum et obediens inmitator divini spiritus summe, secundum suam pos- 
          sibilitatem, collocat Deum in se, Deo assimilatus. Iste autem talis Deo unitus non vexatur a fantasiis et morsibus maligni spiritus. Sed, cum ab hiis temptabitur, deridebit et despiciet et viriliter expugnabit et persequetur ea, et potius aget in ea quam ab eis patiatur et per inpassibilitatem et irremisibilitatem proprie virtutis erit aliis congruus medicus talium vexationum.
          Nota quod perfectus vir hic commendatur a pluribus
          videlicet a:
          summa mentis elevatione, ibi: ad summum deiformis secundum ipsum, etc.
          necessaria carnalium operatione, ibi: Neque ea que carnis sunt operabitur, etc.
          Spiritus Sancti inmitatione, ibi: Templum autem et sequax, etc.
          Dei intima in intimo receptione, ibi: In summitate secundum ipsum, etc.
          temptationum omnium liberatione, ibi: Non quidem talis aliquando, etc.
          facile ipsarum expugnatione, ibi: Ridebit autem illa ac, etc.
          firmitate proprii status cum aliorum eruditione, ibi: Et cum proprii habitus, etc.
        </p>
        <!-- Arbitror autem ego cum hoc, magis autem novi plane, quod ierarchicorum mundissima discretio, ante istos novit vexatos in mundissima operatione quicumque a deiformi recedentes vita et consentientes et convenientes perditis fiunt demonibus; vere quidem existentia et inmortaliter creata et eternorum exempla propter ultimam et sibi ipsis perditam inprudentiam avertentes. Materialem autem et plurime passionis variationem, et destructivas et corruptivas delectationes, et infirmam et in alienis non existentem sed apparentem suavitatem concupiscentes et operantes. Igitur isti primi et magis proprie quam illi, a ministris discretiva voce excludantur. Non enim est fas ipsis alio quodam sancto participare quam eloquiorum conversiva ad meliora doctrina. Si enim divinorum supermundana sanctificatio, et in penitentia existentes quamvis ad ipsam iam affectos, abigit, quod non est perfecte sanctum non assumens. Acclamat autem et hoc castissime, quod et secundum aliquid ad deiformis summum inperfecte infirmitatem patientibus invisibilis sum et inconmunicabilis. Expellit enim secundum omne mundissima vox et non potentes coniungi a divinissimorum conmunicatoribus dignis. Multo magis passibiliter vexatorum multitudo inmunda erit et ab omni aliena sacrorum inspectione et conmunione.
 -->
        <p xml:id="pheh-c3-d1e168">Arbitror autem, etc. usque ad illud: Postquam autem, etc. talis est sensus: Ego plane novi quod ecclesiastica institutio ante energumenos removet a conmunione et visione sacrorum quam eos qui inmundissima vexantur operatione actualium peccatorum, qui post veritatis agnitionem a sancta vita recedentes, consensu et conversatione dampnatis et perditis demonibus coniunguntur, vera et eterna bona postponentes propter ipsorum exempla et umbram que sunt ad perditionem ipsorum. Materialibus vero et variis passionibus ac destructivis et corruptivis delectationibus affectu et actu insistunt eorum suavitatem transitoriam appetentes. Unde et ante ceteros inmundos clara voce a ministris excluduntur, quia non est conveniens quod tales ad aliquid sanctum admittantur nisi ad doctrinam qua exhortantur ad meliorationem. Si enim sancta Ecclesie institutio que divina est et supermundana, abigit penitentes qui iam erga Deum aliqualiter afficiuntur nec tamen perfecte ad sacra admittuntur, et ipsa sacra conmunio absconsione sua acclamat se esse inperfectis invisibilem et inconmunicabilem et omnes non valentes perfectis conmunicatoribus divinissimorum digne coniungi excluduntur: multo magis excludendi sunt predicti qui inmundam habent conversationem, a divinorum sacramentorum visione et conmunione.</p>
        <!-- Postquam autem facti sunt extra divinum templum et excedentem ipsos sanctificationem et perfectionum indocti et inperfecti et cum istis a sancta apostate vita et consequenter post istos qui a contrariorum morsibus et fantasiis propter timiditatem facile patiuntur sicut per fortem et irremisibilem consensum ad divina non pervenientes ad deiformis habitus inmobile et activum. Postea cum ipsis qui a contraria quidem recesserunt vita, nundum autem et a fantasiis habitu eius et amore divino et mundo sunt purgati; et post ipsos qui non sunt perfecte uniformes et, ut legaliter dicatur et inmaculati et incontaminati perfecte, tunc sanctissimi sanctissimorum sanctificatores et videndi amatores, sanctissimam perfectionem, ut decet sanctos, inspicientes laudant ymno catholico beneficium et cuius est bonum dare principium, a quo salutares nobis demonstrate sunt perfectiones, sanctam eorum qui perficiuntur, deificationem sancte operantes. Ymnum autem istum alii quidem confessionem vocant, alii vero religionis simbolum, alii autem, ut arbitror, divinius, ierarchicam eucharistiam sicut corprehensivam donorum ad nos a Deo provenientium. Videtur enim mihi laudatarum divinarum omnium operationum negotium circa nos factum esse, substantiam quidem nostram et vitam benigne constituens et archetipis pulchritudinibus deiforme nostrum formans, in participatione divinioris habitus et sursumactionis statuens, providens autem ex negligentia ingenitum nobis desertum divinorum donorum et superstructis nos bonis ad antiquum revocare, et perfecta nostrorum assumptione perfectissimam traditionem benigne operari et ita conmunionem nobis Dei et divinorum dare. -->
        <p xml:id="pheh-c3-d1e173">Postquam autem, etc. usque ad illud: Ita autem, etc. talis est sensus: Postquam autem indocti et inperfecti sunt exclusi a templo et perfectione sacramentorum que ipsos excedat, et cum ipsis a sancta vita apostatantes, et postea illi qui propter animi pusillanimitatem facile leduntur a temptationibus, utpote qui per fortem et irremissibilem ad divina consensum non pervenerunt ad inmobilem affectum et subtilem intelligentiam in divinis. Deinde qui pravam conversationem dimiserunt et quasi ab ea longe recesserunt et adhuc tamen non purgantur a fantasiis vitiorum. Deinde qui ab hiis quidem purgantur sed nundum virtute perficiuntur: hiis omnibus, inquam, exclusis, perfecti in se et alios perficientes in fide et virtute qui ferventes sunt et sancti ad divina inspicienda sacramenta laudant Deum hymno catholico, idest, Credo in Deum. In quo laudatur Deus ut principium creationis, a quo etiam salutares perfectiones demonstrantur. Quibus mediantibus agitur deificatio perficiendorum. Hympnus autem iste diversimode a diversis nominatur: a quibusdam confessio, ab aliis simbolum, ab aliquibus vero eucharistia ierarchica, utpote que conprehendit omnia pene misteria dominice incarnationis vel negotia divine operationis. Nostram etiam vitam informat sanctis instructionibus et intelligentiam nostram sursumagit in participatione divini eius habitus. Insuper provisive nos qui ex nostra negligentia nobis indita diabolo deservimus, mediantibus bonis quibus superinstructi sumus, ad pristinum statum innocentie nititur revocare. Et ita elevati vel assumpti ad perfectam mentem vel perfectionem mentis proprie benigne admittamur (?) a Ierarcha ad cooperationem perfectissime traditionis, idest divinissime eucharistie que a tantum perfectis personis debet tradi. Et ita sumus participes conmunionis Dei et divinorum.
        </p>
        <!-- Ita autem thearchica benignitate sancte laudata coopertus quidem divinus panis apponitur et bsnedictionis calix. Divinissimum autem osculum sancte agitur et agiographarum tabularum mistica et supermundana enuntiatio. Non est enim ad unum congregari et pacifica unione unius participare ad se ipsos divisos. Si enim ab unius contemplatione et cognitione illuminati ad uniformem et divinam congregationem uniamur, non quidem ad divisibiles sustineamus decidere concupiscentias. Ex quibus materiales et passibiles inimicitie creantur adversus id quod secundum naturam est conforme. -->
        <p xml:id="pheh-c3-d1e179">Ita autem, etc. usque ad illud: Igitur hanc, etc. talis est sensus: Taliter divina bonitate laudata sive conpleto simbolo apponitur in altari divinus panis coopertus et calix benedictionis. Et sanctum pacis osculum datur. Postea recitantur quedam sacre scripture, conmemorantes sanctam conversationem et beatum finem sanctorum patrum. Datur autem pacis osculum ante sanctam conmunionem, quoniam non debent congregari ad unitatem et participes fieri unitatis qui divisi sunt ad se ipsos. Si enim sumus Dei contemplatione et cognitione illuminati, non patiamur decidere ad varias concupiscentias ex quibus proveniuat inter homines qui sunt natura conformes, inimicitie que sunt causa multarum passionum.
        </p>
        <!-- Igitur hanc, ut arbitror, uniformem et indivisibilem vitam pacis sanctificatio decernit, simili simile confirmans et a divisibilibus distinguens divinas et unitivas visiones. Sanctarum autem tabularum post pacem predicatio predicat illos qui sancte vixerunt et aid virtutum vite perfectionem intransmutabiliter pervenerunt. Nos quidem ad beatissimum habitum et deiformem finem per similitudinem ipsorum preparans et manuducens, illos autem ut viventes predicans, et sicut theologia dicit, non mortuos sed ad divinissimam vitam ex morte translatos. Inspice autem quod et memorialibus sanctis reposita sunt divina memoria non humane in memorialibus fantasia monstrata sed sicut aliquis dicat, ut decet Deum, secundum pretiosam et transmutabilem cognitionem in Deo perfectorum et deiformium. Novit enim, dicunt eloquia, qui sunt eius. Et, Pretiosa in conspectu Domini mors sanctorum eius. Morte sanctorum dicta pro perfectione in sanctitate. -->
        <p xml:id="pheh-c3-d1e184">Igitur hanc, etc. usque ad illud: Et hoc autem, etc. talis est sensus: Osculum pacis quod ante conmunionem tribuit, significat vitam unius modi et maneriei que non potest dividi, quoniam suam uniformitatem confirmat in divinam unitatem, et a materialibus que sunt divisiva, distinguit divinorum contemplationem, que est unitiva. Scripture vero que nobis conmemorant sanctam vitam et beatum finem sanctorum patrum qui sancte vixerunt et ad perfectionem virtuoso vite constanter pervenerunt, nos invitant ad bonum virtutum habitum et sanctissimum finem ipsorum. Que eosdem patres, non ut mortuos sed ut viventes secundum animam predicat. Iuxta illud Luce: Non est deus mortuorum sed viventium. Omnes enim vivunt ei. Attende autem quod memoria divina, in qua sancti reponuntur, non est fantastica vel obliviosa sicut memoria humana, sed est pretiosa et instransmutabilis cognitio eorum, qui in Deo perfecti sunt et deiformes. Iuxta illud Hebre. Novit Deus qui sunt eius. Et Mors sanctorum, idest perfectio in sanctitate, est in conspectu Domini pretiosa.
           </p>
        <!-- Et hoc autem sancte intendo quod suppositis divino altari venerandis signis, per que Christus significatur et participatur, adest indistanter sanctorum descriptio, coniunctum ipsorum supermundane et sancte unitionis ad ipsum indivisibiliter manifestans. Istis autem secundum legem dictam sanctificatis, stans Ierarcha cum venerabili sacerdotum ordine ante sanctissima signa aqua manus lavat. Quoniam quidem, ut eloquia dicunt: Quia lotus est, non indiget quadam alia nisi summorum, idest extremorum sui ipsius ablutione, per quam summam purgationem in castissimo deiformi habitu, et ad secunda procedens benigne, erit teneri inpotens, et absolutus sicut perfecte uniformis, et ad unum rursus unitive conversus, incoinquinatam et inmaculatam faciet conversionem sicut deiformis salvans plenum et integrum. -->
        <p xml:id="pheh-c3-d1e189">Et hoc autem, etc. usque ad illud: Igitur secundum. etc. talis est sensus: Illud sancte attende quod suppositis altari sacramentis, per que Christus significatur et participatur, assunt sancti sine distantia ab aliis divisi vel discreti, ad se ordinati, in quo significatur eorum ad invicem coniunctio per fidem et caritatem et per conmunionem unitio eorumdem sanctorum ad Christum. Hiis autem recte conpletis Ierarcha et sacerdotes manus lavant. Iuxta illud Ioh.: Qui lotus est non indiget, nisi ut pedes lavet, idest non indiget nisi purgatione quorumdam venialium, que ex necessitate cure exterioris contrahuntur. Et sic purgatur Ierarcha et uniformis et unitive ad vere unum conversus, conversionem suam facit inmaculatam salvans dicta purgatione plenam integritatem sue deiformitatis.
        </p>
        <!-- Igitur secundum lavacrum, ut diximus in Ierarchia secundum legem, nunc autem ierarche et sacerdotum manuum mundatio idem significatur. Etenim ad sanctissimum euntes sacrificium, mundari convenit et ab ultimis anime fantasiis et ad ipsum accedere per similitudinem secundum quod est possibile. Nam ita manifestioribus Dei apparitionibus circumilluminabuntur supermundanis splendoribus ad conformium speculorum claritatem totaliorem et lucidiorem, dimittentibus transire proprium fulgorem. Ierarche autem et sacerdotum usque ad summum, idest ultimum, ablutio fit ante sanctissima signa sicut ante Christum inspicientem omnes nostras occultissimas intentiones et supprema munditione in ipsius omnia inspicientibus diligentiis et iustissimis et non corruptibilibus iudiciis diffinita. Ita divinis Ierarcha unitur et sanctas divinas operationes laudans sancte operatur divinissima et sub visum agit laudata. -->
        <p xml:id="pheh-c3-d1e195">Igitur secundum, etc. usque ad illud: Igitur quas, etc., talis est sensus: Sanctum lavacrum idem significat in sacerdotibus quod in Ierarcha vel episcopo. Accedentes enim ad sanctum sacrificium purgandi sunt etiam a levioribus anime fantasiis ut per talem purgationem assimilentur Christo, quem sequuntur secundum ipsorum possibilitatem. Nam per hoc ipsum divinitus illuminabuntur splendoribus celestibus ipsorum mentes tanquam conformia specula totalem claritatem luculentius et copiosius in intima recipientia. Episcopi etiam et sacerdotes accessuri ad sanctum sacrificium abluuntur totaliter vel purgantur quasi presentandi Christo qui inspicit occulta cordis ipsorum. Unde summa purgatio est ipsis necessaria, utpote qui cum diligentia divina debent inspicere sacra que spiritalibus non humanis sunt institutionibus ordinata. Sic ergo Ierarcha vel episcopus conmunicat et divina sacra Deum laudando conficit et aliis manifestat.
        </p>
        <!-- Igitur quas quidem esse ad nos divinas operationes dicimus, consequenter est narrandum secundum virtutem. Non enim universas laudare sufficiens ego, nedum plene videre et alios docere. Quecumque enim a divinis Ierarchis iuxta consequentiam eloquiorum laudantur et sanctificantur, hec, ut nobis est possibile, dicemus ierarchicam inspirationem adiutricem invocantes. Humanam naturam a principio a divinis bonis insipienter prolapsam, multe passionis vita subsequitur et corruptive mortis finis. Consequenter enim a vera bonitate perdita apostasia et sancte legislationis in paradiso transgressio recalcitrantem a vivifica lege seductivis et inimicis contrarii deceptionibus et contrariis divinorum bonorum propriis motibus tradiderunt. Inde miserabiliter pro eterno quidem mortale conmutatum est. Principium autem proprium in corruptivis generationibus habens ad principio convenientem acta est finem. Sed et a divina et sursumagente vita voluntarie decidens ad contrariam extremitatem inducta est, scilicet multe passionis variationem. Errans autem et a recta via que est ad vere existentem Deum, adversa et destructionis et in malum operantibus multitudinibus subiecta, decepta est, non deis neque amicis sed inimicis famulans. Illis autem crudeliter ipsa secundum propriam crudelitatem abutentibus et ad consumptionis et destructionis miserabiliter incidit periculum. -->
        <p xml:id="pheh-c3-d1e200">Igitur quas, etc. usque ad illud: Thearchice autem, etc. talis est sensus: Deinceps iuxta posse narrabimus operationes divinas circa genus humanum in hiis sacramentis conmemoratas. Quas insufficiens sum laudare et alios de illis docere qui ad plenum eas nequeo intelligere. Quecumque autem data sunt et laudata ut sancta ab apostolis iuxta attestationes sacre scripture, hec nos similiter eadem secundum posse nostrum laudabimus primo Sanctum Spiritum invocantes. Postquam enim humana natura in primis parentibus per suam insipientiam lapsa est per peccatum, penalem vel passibilem vitam incurrit et moriendi necessitatem. Et recedente homine a vera bonitate per apostasiam et inobedientiam in ipso paradiso nolente acquiescere divinis preceptis traditus est consensu spontaneo dyabolicis seductionibus. Ex quo accidit quod prima inmortalitas, qua potuit vivere in perpetuum, conmutata est in moriendi inevitabilem necessitatem. Similiter prima vel naturalis incorruptibilitas in corruptibilem finem mutata est. Similiter decidens a divina et sursumagente vita propria voluntate deducta est ad contrariam extremitatem, idest ad vitam deorsum labentem et multipliciter afflictam. Errans autem per aversionem a via Dei qui est veritas, ab ydolorum malefica multitudine seducta est et eis subiecta, nullum Dei vel angelorum habens consortium. Demonibus autem secundum inolitam crudelitatem humana natura crudeliter abutentibus, ipsa natura in consumptionis et destructionis periculum miserabiliter incidit.
        </p>
        <!--Thearchice autem bonitatis infinitissima benignitas, et per se operantem, ut convenit bono nostri, non recusavit providentiam sed in vera participatione nostrorum omnium facta sine peccato, et humili nostro unita, cum propriorum inconfuso et inmaculato perfecte habitu, ad ipsam nobis conmunionem sicut eiusdem generis de cetero donavit et propriorum monstravit participes bonorum, apostatice quidem multitudinis (sicut occulta traditio habet) que contra nos erat solvens potestatem non secundum virtutem sicut superpotens sed secundum nobis mistice traditum eloquium in iudicio et iustitia. Nostra autem ad contrarium benefice transferens. Nam nostre mentis quidem obscurum implevit copioso et divinisimo lumine et informe deiformibus ornavit pulchritudinibus. Anime autem habitaculum in pcrfecta salvatione nostre substantie iam pene casure in inmundissimis passionibus et corruptivis inquinationibus liberavit, sursumactionem nobis supermundanam monstrans et conversionem divinam in nostris factis, secundum quod est possibile, assimilationibus ad ipsam. -->
        <p xml:id="pheh-c3-d1e205">Thearchice autem, etc. usque ad illud: Dei inmitativum, etc. talis est sensus: Infinita benignitas divine bonitatis non recusavit per se ipsam nobis providere, iuxta illud Isaie:
          Omnia enim opera nostra operatus es in nobis Domine. Assumptis vero nostris naturalibus etiam infirmitatibus, excepto peccato et ignorantia, sine sue deitatis confusione, nostre humili humanitati unita, sua munditia inmaculata penitus remanente, suorum divinorum conmunionem nobis donavit et propria bona participavit quasi quodam pio dolo dissolvens potestatem ydolorum et hoc non sola potentia sed in iudicio et iustitia et nos a vitiis et ignorantiis ad virtutes transtulit. Mentalem etiam nostram obscuritatem habundanti et divine lumine illustravit et potentias et virtutes animi que nundum erant Deo conformes celestibus pulchritudinibus decoravit. Ipsum etiam corpus in quo anima habitat quod erat in precipitio inmundarum passionum et corruptivarum inquinationum liberavit per perfectam nostre carnis assumptionem. Ostendens nobis quomodo supra nos et supra mundum agamur et quomodo divine conversemur, nos ipsi secundum virtutem nostram assimilantes.
        </p>
        <!-- Dei inmitativum autem quomodo aliter nobis ingignatur nisi sanctissimarum divinarum operationum memoria renovata semper ierarchicis decantationibus et sanctificationibus? Hoc facimus ut eloquia dicunt in ipsius memorationem. Nam divinus Ierarcha super divinum altare stans laudat dictas sanctas operationes divinas Ihesu qui est nostra divinissima providentia, quas ad salvationem generis nostri, conplacito sanctissimi patris in spiritu sancto, secundum eloquium perficit. Postquam autem laudavit et venerandam et intelligibilem ipsarum contemplationem intelligibilibus oculis inspexit, ad significativam ipsarum sanctificationem venit, et hoc ut a Deo traditum est. Unde et religiose simul et ierarchice post sanctos ymnos divinarum operationum, pro sanctificatione que est super ipsum, se excusat prius sancte ad ipsum clamans: Tu dixisti, Hoc facite in meam conmemorationem. Postea postulans dignus se fieri hoc sacrificio quod fit ad Dei inmitationem et ad ipsius Christi inmitationem divina perficere et distribuere castissime et sacris participaturos, ut convenit sanctis participare, sanctificat divinissima et sub visum agit dicta proposita sancte signa. Etenim coopertum et indivisibilem panem discooperiens et in multa dividens et unitivum calicis omnibus partiens significative unitatem multiplicat et distribuit, sanctissimum in istis sacrificium perficiens. Etenim quod est unum et simplex et occultum Ihesu thearchicissimi verbi in humanatione secundum nos, ad compositum et visibile invariabiliter bonitate et benignitate provenit. Et ad ipsum nostram vivificam conmunionem benefice operatus est, nostra humilia divinissimis secundum ipsius summum uniens. Et si nos sicut membra corpori coaptemur ipsi secundum idem inmaculate et divine vite et non corruptivis passionibus mortificati, non coaptati et non coherentes et non convenientes efficiamur divinis membris et sanissimis. --> 
        <p xml:id="pheh-c3-d1e211">Dei inmitativum, etc. usque ad illud: Oportet enim, etc. talus est sensus: Divina inmitatio aliter in nobis non generatur nisi per memoriam recentem et sepe renovatam sanctissimorum Christi operum per decantationes et sanctificationes ierarchicas. Iuxta illud Luce: Hoc facite in meam conmemorationem. Assistens enim episcopus altari laudat dictas sanctas operationes Ihesu, qui fuit noster divinus provisor. Quas operationes ipse Ihesus pro nostra salute ex beneplacito patris in spiritu sancto perfecit. Quas cum episcopus laudaverit et ipsarum misticam intelligentiam oculis mentalibus contemplatus fuerit, procedit ad significativam ipsarum sanctificationem, prout salvator discipulis tradidit. Unde se cum devotione, post dictarum sanctarum operationum laudes, merito excusat a sanctificatione que ipsius meritum et possibilitatem excedit, prius ad Christum clamans: Tu dixisti, Hoc facite in meam conmemorationem. Deinde postulans Ierarcha se dignum fieri sacrificio et ad Christi inmitationem divina perficere et caste aliis distribuere et alios digne participare sacramentis ipsa sacra manifestat et discooperit et dividens ea fidelibus multis distribuit et hoc ipsum facit de calice per significationem unum in multos dividens. Et talis sacramenti dominici distributio ipsius est perfectio. In quo sacramento significatur quod Christus secundum deitatem simplex et unus pro nobis salvandis factus compositus per humanitatem et visibilis naturali sua benignitate eum movente in hunc mundum pervenit operans nostram conmunionem ad se ipsum, unions nostra humana suis divinis. Et si nos ei coaptaverimus sicut menbra eius pure divina operatione et vita mortificantes in nobis mundanas passiones ne corrumpamur, adunabimur per ipsum divinis et sanctissimis eius menbris, quamvis prius fuerimus non coaptati et non coherentes et non coniungentes Christo vel menbris eius.
        </p>
        <!-- Oportet enim nos, si conmunicare ipsi desideramus, ad divinissimam ipsius secundum carnem vitam respicere et nos ipsi assimilando in sancta inmunitate peccati ad deiformem et inmcaculatum habitum recurrere. Ita enim convenienter nobis ad simile conmunionem largietur. Hec perfecte facta Ierarcha manifestat cooperta quidem dona ad manifesta agens. Unitivum autem ipsorum in multa dividens et divisorum unitione ad ea in quibus fit, secundum summum conmunicatores ipsorum faciens participantes. Describit enim in istis sensibiliter sub visum agens sicut in ymagine Ihesum qui est Christus, intelligibilis nostra vita ex occulta secundum divinum perfecta et inconfusa secundum nos in humanatione benigne ex nobis formatum et ad divisibile nostrum invariabiliter ex eo uno quod est secundum naturam procedentem et beneficam habet benignitatem ad participationem sui ipsius et propriorum bonorum vocantem humanam tribum si uniamur ipsius divinissime vite nos ipsi secundum virtutem assimilando et ita in veritate conmunicatores Dei et divinorum efficiemur. -->
        <p xml:id="pheh-c3-d1e216">Oportet enim, etc. usque ad illud: Participans, etc. talis est sensus: Si Christo vere volumus conmunicare, oportet nos attendere ad sanctissimam eius conversationem in carne quam assumpsit et ipsam imitando cum peccati inmunitate Deo conformiter et inmaculate conversari. Sic enim congrue ipsi conmunicabimus per sancta sacramenta. Hec autem manifestatio et divisio et multiplicatio sacramentorum prius coopertorum et unitorum et comnunicantium unitio significat dominum Ihesum qui est vita nostra invisibilis. Qui secundum deitatem est occultus et simplex; et secundum humanitatem compositus vel formatus vel visibilis invisibiliter vel invariabiliter in hunc mundum processit, nos sua benignitate ad sui et suorum munerum participationem vocans, ut sic divine vite ipsius et Dei et divinarum vere conmunicatores et participes efficiamur.
        </p>
        <!-- Participans autem et tradens thearchicam conmunionem in gratiarum actione sancta desinit cum omni ecclesie sancta plenitudine. Etenim participatio traditionem precedit et misticam distributionem misteriorum assumptio. Hic enim catholicus divinorum bonus ornatus et ordo primum in participatione et inpletione fieri sanctum ducem eorum que per ipsum a Deo aliis sunt donanda et ita aliis tradere propter quod et divinis doctrinis audacter abutentes ante conversationem secundum ipsas et habitum, inmundi et extranei omnino a sancta sunt legislatione, quia sicut in solaribus splendoribus subtiliores et clariores substantie prime influente fulgore adimplete, lumen supereffusum secundum omnem ipsarum partem ad sequentes ad modum solis supervehunt, ita in divine omni non est audendum aliis ducem fieri qui secundum omnem habitum in ipso non est factus deiformior et a divina inspiratione et iudicio adaptator demonstratus. In istis omnis sanctorum ornatus ierarchice congregatus et divinissimis conmunicans cum gratiarum actione sancta desinit divinarum operationum proportionaliter, cognoscens et laudans gratias. Quare divinorum non participes et nescii, non quidem ad gratiarum actionem pervenient, quamvis secundum propriam naturam dignis existentibus divinis donis ut de ipsis grade referantur. Sed quod dixi, neque prospicere aliquando ad divina dona ex consensu ad peiora volentes ingrati ad infinitas divinarum operationum permanserunt gratias. Gustate, inquiunt eloquia, et videte. Sancta divinorum doctrina docti, magnorum munerum existentes ipsorum cognoscent gratias, et divinissimam ipsorum altitudinem et magnitudinem in participatione sanctissime, inspicientes supercelestia bene gratias agendo laudabunt thearchice beneficia. -->
        <p xml:id="pheh-c3-d1e221">Participans autem, etc. usque in finem capituli talis est sensus: Requirit autem ordo ecclesiasticus ut Ierarcha prius conmunicet quam aliis sacram conmunionem distribuat, quoniam primo convenit divina participare quam aliis tradere. Hiis vero premissis, Ierarcha terminat officium in gratiarum actione cum omni clero. Quoniam autem secundum ordinem catholicum prius oportet divina participare quam distribuere, qui presumpserint abusive docere ante divina quam sancte conversentur, existententes adhuc inmundi, a docendi officio sunt extranei omnino. Nam, sicut solares radii primas et propinquiores materias magis capaces amplius suo fulgore perlustrant et adimplent et illas ad inferiores materias lumina deferuntur, sic officium docendi divina et alios ducendi non presumant suscipere nisi qui habitum divine scientie et virtutis in quibus consistit deiformitas, obtinuerunt tanquam ex Dei inspiratione et iudicio ad hoc officium assumptus, ut de sua habundantia valeat aliis divina distribuere. In hiis autem tota fidelium congregatio sacramentis conmunicans in gratiarum actione eadem terminat, secundum singulorum proportionem, sancta cognoscens et laudans. Divinorum vero non participes et ignari gratias Deo non referunt, quamvis dona Dei quo in bonis naturalibus percipiunt, digna sunt pro quibus grade referantur. Sed tamen perversi propria voluntate ad vitia prolabentes nec respicere volentes ad divina dona ingrati permanent ad operationes divine gratie que infinita est. Ideo suadet scriptura dicens: Gustate et videte. Qui enim sancta doctrina didicerunt magnitudinem divinorum donorum, ipsi Dei gratiam cognoscentes et donorum Dei altitudinem et magnitudinem per participationem inspicientes laudabunt supercelestia Dei beneficia, gratias agendo.</p>
      </div>
    </body>
  </text>
</TEI>
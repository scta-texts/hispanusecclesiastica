<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Ecclesiastica Hierarchia, Caput secundum</title>
        <author>Petrus Hispanus</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="pheh-c1">
        <head xml:id="pheh-c1-Hd1e3493">De Ecclesiastica Hierarchia, Caput primum</head>

        <p xml:id="pheh-c1-d1e3498">Titulus huius capituli est que Ecclesiastice Ierarchie traditio et que huius intentio. Inter Angelicam et Ecclesiasticam Ierarchiam magna est differentia. Quia illa constituitur ex angelis et intellectualibus ipsorum operationibus. In quibus illucet veritas rerum. Ecclesiastica vero Ierarchia constat ex hominibus mortalibus et operationibus, aliud quam videantur, significantibus. Quicquid enim in Angelica Ierarchia in veritate, prout est, traditur, hoc ipsum in Ecclesiastica misticis significationibus occultatur. Unde illius et istius tam in personis quam in operationibus traditio est diversa. Porro intentio eadem est in utrisque; quoniam tam angeli quam viri iusti intentio est ad Deum, sicut ei possibile est, assimilatio et unitio.</p>


        <!-- text of dionysius being commented on: Quod nostra quidem Ierarchia, puerorum sanctorum sanctissime, in Deo manentis et divine est et deifice scientie, et operationis, et perfectionis, ex supermundanis et sanctissimis eloquiis nos consuevit demonstrare, hiis qui sancte misteriorum introductionis perfectione ex ierarchicis misteriis et traditionibus sunt perfecti. Set vide, ut non extra terminum suum mittas sancta sanctorum. Revereberis autem et ea que sunt occulta Dei et intellectualibus et invisibilibus cognitionibus honorabis, non participanda quidem ipsa et inmaculata ab imperfectis conservans. Sanctis autem solis sancta cum sancta illuminatione, ut decet sanctum, communicans -->

        <p xml:id="pheh-c1-d1e3503">Quod nostra quidem, etc. usque ad illud: Ita enim, etc. talis est sensus: O Thymothee qui pluribus iustis Christi ministris iustior et purior es: conveniens est ut hiis qui perfecte introducti sunt in cognitione spiritualium misteriorum et specialiter perfecte eruditi sunt in institutionibus ecclesiasticorum officiorum et misteriorum que in eisdem significantur, demonstremus ex sacris scripturis quod nostra Ierarchia habet tam scientiam quam operationem, quam utriusque perfectionem in Deo manentem et a Deo emanantem et ierarchicas personas deificantem. Cave autem ne ista interiora misteria ultra quam debeant, per te publicentur, set ipsa tanquam Dei occulta, reverere et honora, communicando eadem solis intellectualibus cognitionibus virorum spiritualium, ea apud te ita conservans, ut non audiantur ab imperfectis qui ea despicerent vel irriderent, sed solis sanctis et perfectis ea communices sancta et illuminativa doctrina, sicut decet sanctum facere.</p>
       

        <!-- Ita enim sicut theologia divinum chorum agentibus nobis tradidit, et ipse Ihesus thearchicissima mens supersubstantialis qui est omnis Ierarchie et sanctificationis et divine operationis principium et substantia et thearchicissima virtus, et beatis et melioribus quam nos sumus, substantiis manifestius simul et intellectualius illucet et ad proprium lumen ipsas assimilat secundum virtutern. Et nostrorum amore ad ipsum extento et nos extendente, conclusit multas alteritates et ad uniformem et divinam perficiens vitam. Et habitum et operationem sanctos decentem donat divini sacerdotii virtutem. Ex qua ad sancta venientes sanctificationis operationem propinquiores quidem ipsi efficiamur hiis que super nos sunt substantiis per inmitationem et manentis et inconmutabilis ipsarum sancte collocationis secundum virtutem. Ita autem ad beatum et thearchicum Ihesu splendorem respicientes, et quecumque videre possibile est, sancte inspicientes, et visionum cognitionis mistica scientia illuminati et sanctificati et sanctificatores et luciformes et deifici perfecti et perficientes fieri poterimus. -->

        <p xml:id="pheh-c1-d1e3509">Ita enim, etc. usque ad illud: Igitur que quidem, etc. talis est sensus: sicut enim nos docet sacra scriptura docuisse et fecisse dominum Ihesum qui est divinissima mens et supersubstantialis secundum deitatem. Qui etiam est principium et substantia sanctificationis et divine operationis omnis Ierarchie Angelice et Humane et divinissima virtus, eo quod ipse dicit in Mt. Nolite sanctum dare canibus. Et: Vobis datum est nosse misterium regni Dei. Item. In eo quod ipse celestibus animis qui sunt superiores nobis et meliores, illucet per speciem et proprio lumini eos assimilat secundum singulorum capacitatem. Unde dicitur in Mt.: Angeli eorum semper vident faciem patris mei. Et Petrus: In: quo desiderant angeli prospicere. Verorum vero spiritualium per multa dispersorum amore ad ipsum extento et eos extendente concludit et simplificat multiformes eorum curas et affectiones et perficiens eos ad uniformem et divinam vitam et habitum et operationem donat eis virtutem divini sacerdotii, que decet sanctos, per quam ipsi perficientes ad sanctam sanctificationis operationem propinquiores efficiantur animis celestibus per imitationem mortalibus possibilem sancte collocationis eorum que perpetua est et inmutabilis. Nos autem, qui per fidem ambulamus et non per speciem, per hunc modum respicientes ad divinum splendorem domini Ihesu et que sunt nostre facultatis reverenter inspicientes et illuminati per misticam scientiam eorum que inspexerimus, poterimus fieri et sanctificati et santificatores et luciformes in nobis et deificantes alios et perfecti et perficientes.</p>

        <!-- text of Dionysius: Igitur, que quidem est Ierarchia archangelorum et angelorum et supermundanorum principatuum et potestatum et virtutum et dominationum et divinorum thronorum et coordinatarum thronis substantiarum, quas theologia proxime et semper circa Deum esse et cum Deo tradit, cherubin ipsas hebreorum voce et seraphin nominans, ad ornatuum ipsorum et ierarchiarum sanctas ordinationes et divisiones contingentes, invenies in istis, nobis laudantibus ipsam Ierarchiam, non digne quidem sed, sicut est possibile, et sicut theologia sanctissimarum scripturarum nos subinduxit. Tantum autem dicere est necessarium quod et illa et omnis nunc laudata a nobis Ierarchia vitam unam habet et eandem per universum ierarchicum negotium virtutem et ipsum Ierarcham sicut secundum ipsum substantia et proportio et ordo habet perfici secundum divinum et deificatum et subiectis tradere secundum dignitatem unicuique de ingenita ipsi a Deo sancta deificatione et subiectos sequi quidem meliores, extollere inferiores ad interiora. Istos autem et antecedere et, ut possibile, aliis ducatum prebere. Et per hanc divinam ierarchicam armoniam vere existente pulchro et sapiente et bono participare unumquemque secundum virtutem. Sed ille quidem que super nos sunt, substantie et ordines quorum iam memoriam sanctam feci, et incorporales sunt et intelligibiles, et supermundana est ipsarum Ierarchia. -->

        <p xml:id="pheh-c1-d1e3514">Igitur que quidem, etc. usque ad illud: Nostram, etc., talis est sensus: Que sit Ierarchia angelorum, principatuum, potestatum, virtutum, dominationum et thronorum et coordinatarum thronis divinarum substantiarum quas theologia tradit proxime et semper assistere Deo, Iuxta illud Ps. Qui sedes super cherubin; que substantie vocantur in scripturis cherubin et seraphin secundum linguam hebream, et quales sint istorum ordinum ornatus et ierarchice ordinationes et congrue distinctiones, invenies in libro De sacro angelico principatu, in quo tractavimus de hiis omnibus, non quidem digne sed secundum quod nobis est possibile et iuxta attestationes sacre scripture. Hoc tamen de ibi dictis repperimus quod tam angelica quam ecclesiastica Ierarchia per universum ierarchicum negotium habet eandem vitam et virtutem et eundem ierarcham secundum quem quelibet ierarchica essentia in mutua ierarchicarum personarum proportione et singularum ordine habet perfici divina conformitate et deificari et sibi subiectis influere de sancta deificatione, sibi a Deo ingenita secundum singulorum subiectorum dignitatem. Et ut ipsi subiecti sequantur suos superiores et inferiores se extendant ad anteriora. Ipsi etiam superiores et inferiores extendantur et aliis ducatum prebeant. Et ita per hanc divinam et ierarchicam armoniam unaqueque ierarchica persona participet Deo qui vere est pulcher et sapiens et bonus, secundum singulorum capacitatem. Sed celestes substantie sive ordines de quibus memoriam fecimus, spirituales sunt et intelligibiles, et eorum Ierarchia supermundana est.
        </p>
        
       <!-- Nostram autem, etc. usque ad illud: Est quidem, etc., talis est sensus: Nostram Ierarchiam videmus doceri secundum capacitatem mortalium per multiplicia signa sensibilia, sicut patebit in tractatu baptismi, eucharistie, crismatis et aliorum sacrorum, ut per ipsa signa secundum mensuram nostram ierarchice sursumagamur ad uniformem Dei conformitatem. Videmus preterea quod celestes substantie tanquam pure mentes intelligunt divinam virtutem secundum quod illis convenit. Nos autem per sensibilium ymagines secundum quod nobis est possible, sursumagimur ad divinas contemplationes iuxta illud: Invisibilia Dei etc. Quamvis autem varie unum tamen desiderant omnes uniformes angeli et homines; sed eodem varie participant secundum quod divine mensure distribuunt unicuique participationem sibi conpetentem. Sed hec diffusius tractavimus in tractatu De intelligibilibus et sensibilibus. Nunc autem tractabo secundum quod michi possibile est, de Ierarchia Ecclesiastica et de eius principio et substantia, invocans dominum Ihesum qui est principium et consummatio omnium Ierarchiarum. -->
        
        <p xml:id="pheh-c1-naecoi">Nostram autem, etc. usque ad illud: Est quidem, etc., talis est sensus: Nostram Ierarchiam videmus doceri secundum capacitatem mortalium per multiplicia signa sensibilia, sicut patebit in tractatu baptismi, eucharistie, crismatis et aliorum sacrorum, ut per ipsa signa secundum mensuram nostram ierarchice sursumagamur ad uniformem Dei conformitatem. Videmus preterea quod celestes substantie tanquam pure mentes intelligunt divinam virtutem secundum quod illis convenit. Nos autem per sensibilium ymagines secundum quod nobis est possible, sursumagimur ad divinas contemplationes iuxta illud: <quote>Invisibilia Dei</quote> etc. Quamvis autem varie unum tamen desiderant omnes uniformes angeli et homines; sed eodem varie participant secundum quod divine mensure distribuunt unicuique participationem sibi conpetentem. Sed hec diffusius tractavimus in tractatu <title>De intelligibilibus et sensibilibus</title>. Nunc autem tractabo secundum quod michi possibile est, de Ierarchia Ecclesiastica et de eius principio et substantia, invocans dominum Ihesum qui est principium et consummatio omnium Ierarchiarum.
        </p>
        
        <!-- dionysius text: Est quidem Ierarchia omnis, secundum venerabile nostre sancte traditionis, omnis de subiectis sanctus sermo, scilicet universalissima complexio sacrorum huius Ierarchie aut illius. Igitur nostra Ierarchia dicitur et est comprehensivum omnium sacrorum secundum ipsum negotium secundum quod divinus Ierarcha perfectus, universorum habebit secundum ipsum sanctisismorum participationem sicut est Ierarcha denominatus. Sicut enim Ierarchiam qui dixit, universorum simul summatim dixit sacrorum ornatum, ita Ierarcham dicens monstrat et in Deo manentem divinum virum qui est omnis sancte peritus cognitionis in quo et munde secundum ipsum Ierarchia omnis perficitur et cognoscitur. -->

        <p xml:id="pheh-c1-d1e3519">Est quidem, etc., usque ad illud: Huius est, etc., talis est sensus: Ierarchia est secundum venerabilem traditionem quam apostolica doctrina suscepimus, omnia sanctus sermo vel doctrina de substantiis ierarchicis, videlicet universalissima ratio misteriorum sacri principatus angelici vel humani. Nostra ergo Ierarchia est doctrina conprehendens omnia misteria ad negotium ecclesiasticum pertinentia, ut qui perfectus est Ierarcha ecclesiasticus omnium sacramentorum ecclesiasticorum habeat participationem sibi congruentem a qua denominatur Ierarcha. Sicut enim significatio huius nominis Ierarchia simul conprehendit omnium misteriorum dispositionem, ita et hoc nomen Ierarcha significat divinum virum in Deo manentem qui est peritus omnis sancte cognitionis. In quo omnis doctrina ad propriam pertinens Ierarchiam munde perficitur et cognoscitur.
        </p>
        
        <!-- dionysius text: Huius est principium Ierarchie, fons vite, susbtantia bonitatis, una existentium causa Trinitas, ex qua esse et bene, est esse existentibus propter bonitatem. Huic autem existenti super omnia thearchicissime beatitudini, que est trina, que est unitas, que vere est, secundum quod nobis quidem est inconprehensibile, ipsi autem scibile. Voluntas est rationalis salvatio et earum que secundum nos substantiarum. Hoc autem aliter fieri non potest, nisi deificentur qui salvantur. Deificatio est autem ad Deum, sicut est possibile, assimilatio et unitio. Universe autem hic communis est Ierarchie finis et ad Deum et divina intenta dilectio et divine et unitive sanctificata et ante hoc a contrariis perfecta et inconversibilis recessio et cognitio existentium secundum quod existentia sunt, et scientia veritatis et uniformis perfectionis divina participatio, et ipso uno, sicut est possibile, que est ex inspectione cibatio, nutriens intelligibiliter et deificans omnem ad ipsam extentum. --> 
        <p xml:id="pheh-c1-d1e3525">Huius est principium, etc. usque ad illud: Dicimus igitur, etc. talis est sensus: Principium huius Ierarchie est sancta Trinitas que est fons vite, substantia bonitatis, una existentium causa, ex qua et esse et bene esse est existentibus propter ipsius bonitatem. Huic autem divinissime omnium summitati principalis beatitudinis que vere existit trina in personis et unica in essentia secundum quod nobis est inconprehensibile, ipsi autem scibile est. Voluntas autem est rationabilis salvatio hominum et sabbatum celestium animorum. Salvari autem non possunt nisi qui fuerint deificati. Deificatio autem est assimilatio et unitio ad Deum secundum possibilitatem creature. Universe autem Ierarchie finis et consummatio est dilectio intenta ad Deum et divina et divine et intime sanctificata et ante hoc perfecta et inconversibilis recessio a contrariis et cognitio existentium secundum quod existentia et sancta visio et scientia veritatis et divina participatio uniformis perfectionis et de ipso uno secundum quod possibile est cibatio nutriens intelligibiliter et deificans omnem ad ipsum extentum.
        </p>
        
        <!-- dionysius text: Dicimus igitur quod thearchica beatitudo que est natura deitas que est principium deificationis, ex qua est deificari hiis qui deificantur bonitate divina, Ierarchiam ad salvationem et deificationem omnium rationalium et intellectualium substantiarum dedit et supermundanis quidem et beatis finibus et inmaterialiorem. Non enim ab exterioribus ipsas Deus ad divina movet, sed intelligibiliter et intus illuminatas ipsas in splendore puro et inmateriali divinissimo consilio. Nobis autem quod illis unitive et concluse datum est ex eloquiis a Deo traditis, sicut est possibile nobis, in varietate et multitudine divisibilium signorum donatum est. Substantie enim nostre Ierarchie sunt a Deo tradita eloquia. Venerandissima autem eloquia ista dicimus, quecumque a divinis nostris sanctitatis perfectoribus nobis in agiographis et theologicis donata sunt libris. Et quecumque etiam ab eisdem sanctis viris inmaterialiore doctrina et vicina quodam modo iam celesti Ierarchie, ex mente ad mentem per medium sermonem, corporalem quidem sed inmaterialiorem, tamen extra scripturam duces nostri docti sunt. Neque ista divini Ierarche ad sanctificationis commune non velatis intellectibus sed in sanctis signis tradiderunt. Est enim non omnis sanctus neque omnium, ut eloquia dicunt, cognitio. -->
        
        <p xml:id="pheh-c1-d1e3530">Dicimus igitur, etc., usque ad illud: Necessario igitur, etc. talis est sensus: Dicimus quod principalis divina beatitudo que est per naturam deitas que est principium deificationis, ex qua deificantur omnes qui deificantur per divinam bonitatem, ordinavit Ierarchiam ad salvationem et deificationem angelorum et hominum, celestibus quidem et beatis mentibus simpliciorem et magis intellectualem, eo quod deitas eas moveat ad divina cognoscenda et diligenda, non per investigationem creaturarum et scripturarum sed ipsas intelligibiliter et divinus illuminatas movet ad divina per unum splendorem glorie sue purissime et inmaterialisissum et intimo instinctu sue proprie dulcedinis. Quod autem illis datum est unitive et concluse, idest implicite, cognoscere in simplici verbo, hoc datum est in sacris scripturis secundum possibilitatem nostram cognoscere ex investigatione variorum et multorum divisibilium signorum. Substantie siquidem nostre Ierarchie sunt sacre doctrine nobis a Deo tradite quas nobis tradiderunt sancti apostoli ex agiographis et theologicis libris et quodcumque ipsi didicerunt a domino Iesu inmediate per doctrinam vive vocis que inmaterialior et simplicior est quam scriptura. Et quodam modo vicina est doctrine celestis Ierarchie in eo quod ex mente in mente transfunditur per medium sermonem quamvis corporalem. Qui quidem simpliciter et spiritualior est quam sacra scriptura. Sed hec ipsa apostoli nobis tradiderunt ad communem fidelium sanctificationem, non in puris tantum et intellectualibus doctrinis sed in signis intellectualium figurativis ut celetur veritas indignis.</p>
        
        <!-- dionysius text:Necessario igitur primi nostre Ierarchie duces, a supersubstantiali thearchia et ipsi adimpleti sancto dono, et ad sequentes ipsum producere a thearchica bonitate missi sunt. Et ipsi etiam, ut divini copiose amantes inferiorum sursumactionem et deificationem, sensibilibus ymaginibus supercelestia, et varietate et multitudine conclusa, et in humanis divina et in materialibus inmaterialia et in nostris substantialia scriptis eorum et non scriptis doctrinis secundum sanctas nobis dederunt leges, non inmundorum causa solum, quibus neque sancta tangere licet, sed quoniam et significativa quedam est. Quod dixi iuxta proportionem nostri ipsorum, nostra Ierarchia indigens sensibilibus ad diviniorem nostri sursumactionem ex ipsis ad intelligibilia. Revelate tamen sunt signorum rationes divinis sanctitatis perfectoribus. Quas videlicet educere ad illos, qui adhuc sunt perficiendi, scientibus quod sacrorum iuxta tradtionem, Dei legislatores ornatvum firmis et incommixtis ordinationibus, et proportionalibus et sanctis distributionibus convenientis secundum dignitatem uniuscuiusque Ierarchiam ordinaverunt. Quocirca et tuis sanctis confessionibus persuasus (nam memorare ipsa religiosum est), quod de universa quidem superposita ierarchica sancta locutione non tradas alteri, preter coordinatos tibi deiformes sanctitatis perfectores. Et ipsis persuadebis confiteri secundum legem ierarchicam, ut munda quidem munde tangant, communicent autem solis divinis deifica et perfecta perfectis et sanctis sanctissima. Et alia ierarchica tibi et hoc tradidi divinum donum. -->
        <p xml:id="pheh-c1-d1e3535">Necessario igitur, etc. usque in finem capituli talis est sensus: Erat necessarium Ecclesie, ut apostoli qui fuerunt primi duces nostri, repleti Spiritu Sancto a supersubstantiali deitate, missi ad nos divina bonitate, ut ipsum Sancti Spiritus donum ad laios sibi adherentes et ipsorum sequentes producerent. Ipsi etiam tanquam Deo pleni copiose amantes inferiores et sequaces suos, sursumagentes nos in deificationem, secundum sanctas Dei ordinationes nobis traderent doctrinis scriptis in signis sensibilibus supercelestia in varietate et multitudine concluse unita. In humanis divina, in materialibus inmaterialia, in hiis que secundum nos sunt, supersubstantialia. Et hoc non tatum ea de causa ut veritas celetur inmundis, quibus non licet sancta tangere, sed quia, ut dixi, nostra Ierarchia indiget sensibilibus signis, ad hoc ut per ipsa efficatius sursumagamur ad intelligibilia secundum nostram capacitatem; perfectis tamen doctoribus relevantur mistice significationes signorum, quas non licet eisdem propalare imperfectis, sed solis perfectis scientibus quod divine legislatores iuxta quod eisdem divinitus est inspiratum, ordinaverunt Ierarchiam sacrorum ordinum ecclesiasticorum firmis et inconfusis ordinationibus et mutuis proportionibus et spiritualium gratiarum distributionibus secundum congruentiam uniuscuiusque persone ierarchie. Quoniam ergo per epistolam promisisti (quod quidem commemorare religiosum est) quod de universa superposita Ierarchica locutione non trades alicui preter episcopos vel alios perfectos in doctrinis ierarchicis et quod eisdem persuadebis quod tibi promittant quod secundum legem ierarchicam munda munde tangant et communicent divina solis divinis et perfecta perfectis et sanctis sanctissima, ideo michi persuasisti, ut hoc divinum donum et alia Ierarchica tibi tradam.
        </p>
      </div>
    </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Ecclesiastica Hierarchia, Caput sextum</title>
        <author ref="#Dionysius">Pseudo-Dionysius</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref>
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do
            Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="pdeh-c6">
        <head xml:id="pdeh-c1-Hd1e101">De Ecclesiastica Hierarchia, Caput sextum</head>
        <p xml:id="pdeh-c6-d1e129">
          Isti sunt quidem Ierarchie ordines et partitiones et virtutes ipsorum et operationes et
          perfectiones. Trinitatem autem eorum ordinum qui ab ipsis perficiuntur, consequenter
          convenit enarrare. Dicimus igitur quod ordines qui mundantur quidem, sunt a sanctis
          operationibus et cogitationibus segregate multitudines. Quarum iam memoriam fecimus.
          Huiusmodi quidem, sicut adhuc a ministris per eductiva eloquia ad vivificam
          abrenuntiationem et formate et conposite; illius autem, sicut adhuc ad sanctam vitam a qua
          recessit, revolute, per bonorum eloquiorum conversivam doctrinam; alterius autem sicut
          adhuc a contrariis tumultibus timide et perturbate et ab eloquiorum virtutem facientium
          conversiva doctrina confirmate; alius autem sicut qui adhuc ad sanctas operationes ex
          peioribus traducitur; alius vero sicut traducte quidem nundum castissime conversibile in
          divinioribus habitibus et inconmotis habentis. Ipsi enim sunt ordines qui purgantur a
          ministrorum eductione et mundativa virtute. Istos ministri sanctis ipsorum virtutibus
          perficiunt ad hoc ut, perfecte mundati ipsi ad illuminativam manifestissimarum
          sanctificationum et contemplationem et conmunionem transducantur. Medius autem ordo est
          contemplativas et quorumdam sacrorum proportionaliter in munditia omni conmunicativus, qui
          sacerdotibus ad illuminandum ipsum est attributus. Etenim est, ut arbitror, manifestum
          quod mundatus ab omni inmunda macula at castissimam habens proprie mentis inmobilem
          collocationem ad contemplativum habitum et virtutem sanctifice traducitur. Et conmunicat
          secundum ipsum divinissimis signis in contemplationibus ipsorum et conmunionibus universa
          sancta letitia adimpletus et ad divinum scientie ipsorum amorem sursumactivis virtutibus
          proportionaliter elevatus. Hunc ergo dico sancti populi ordinem, sicut per omnem qui
          venit, mundationem, et dignus est habitus sancta clarissimarum perfectionum inspectione,
          ut est fas dicere, et conmunione.
        </p>
        <p xml:id="pdeh-c6-d1e132">
          Eorum autem qui perficiuntur, universorum altior ordo est monachorum sanctus ornatus,
          omni quidem mundatione emundatus per totalem virtutem et perfectivam propriarum
          operationum castitatem. Omnis autem sancte operationis, quam est fas illi contemplari, in
          intellectuali contemplatione et conmunione factus ierarcharum perfectivis virtutibus
          traditus, et divinis ipsorum illuminationibus et ierarchicis traditionibus edoctus,
          inspectans sanctarum perfectionum que ad ipsum pertinent, sanctificationes et a sancta
          ipsorum scientia proportionaliter ad perfectissimam perfectionem sursumactus. Unde divini
          duces nostri nominationibus sanctis ipsos dignati sunt, alii quidem famulos, alii autem
          monachos nominantes ex Dei puro servitio et familiari et indivisibili et singulari vita ut
          uniente ipsos indivisibilium sanctis convolutionibus ad deiformem unitatem et amabilem Deo
          perfectionem. Propter quod et perfectivam ipsis donans gratiam sancta legislatio quadam
          ipsos dignata est perficere sanctificativa invocatione non ierarchica, (Ista enim fit in
          solis sacerdotalibus ordinibus) sed sanctificativa a sanctis sacerdotibus, secundo a
          ierarchico perfectionis principatu sanctificantur.
        </p>
        <p xml:id="pdeh-c6-d1e135">
          Sacerdos quidem stat ante divinum altare monachicam invocationem decantans. Hic autem
          qui perficitur post sacerdotem stat, non ambo pedes inclinans, non unum pedem, non super
          caput habens a Deo tradita eloquia; tantum adstans sacerdoti decantanti misticam
          invocationem super ipsum. Perficiens autem eum sacerdos ad eum qui perficitur, veniens,
          interrogat prius ipsum, si omnibus abrenuntiabit divisibilibus non tantum vitiis sed et
          fantasiis. Post, perfectissimam ei vitam narrat, testificans quod oportet super mediam
          ipsam consurgere. Hec autem omnia eo qui perficitur, attente confesso, cruciformi figura
          signans ipsum sacerdos detondet, trinam divine beatitudinis invocans personam. Et veste
          omni exuens, alia induit et cum aliis sanctis viris quotcumque adsunt, osculans ipsum,
          conmunicatorem perficit thearchicorum misteriorum. Nullum pedem inclinare nec super caput
          habere a Deo tradita eloquia, adstare autem sacerdoti invocationem decantanti, monstrat
          monachicum ordinem non esse adductivum aliorum, sed in seipso stantem in singulari et
          sancta statione, sacerdotalibus ordinibus obsequentem, et ab ipsis sicut sequacem ad
          divinam sanctorum que sunt secundum eum, scientiam facile fide sursumactum. Abrenuntiatio
          autem divisibilibus non mode vitiis sed etiam fantasiis, significat perfectissimam
          monachorum philosophiam, in scientia viventium preceptorum ordinatam.
        </p>
        <p xml:id="pdeh-c6-d1e138">
          Est enim, sicut dixi, non medii ordinis eorum qui perficiuntur sed omnibus altioris;
          propter quod et multa factorum incondempnabiliter a medio ordine, prohibentur modo omni
          singularibus monachis, sicut ad unum debentibus ipsis uniri, et ad sanctam unitatem
          congregari, et ad sacerdotalem vitam, sicut fas est, reformari, sicut cognatum eius in
          multis habentem, et magis ipsi quam reliqui ordines eorum qui perficiuntur,
          appropinquantem. Signatio autem cruciformis figure, sicut iam a nobis dictum est, monstrat
          ab omnibus simul carnalibus appetitibus vacationem. Detonsio autem capillorum significat
          mundam, et non formabilem vitam, non superconpositis figuris informe mentis appositive
          decorantem, sed ipsam in se ipsa non humanis pulchritudinibus, sed singularibus et
          solitariis ad deiformissimum sursumactum. Prioris vero vestis abiectio et alterius
          assumptio a media sancta vita ad perfectiorem transmutationem significat, quemadmodum in
          sancta Dei generatione vestis mutatio monstrabat vite mundate ad contemplativum et
          illuminativum habitum sursumactionem. Si autem et nunc sacerdos et quotquot assunt sancti,
          perfectum osculantur, sanctam deiformium intellige conmunionem, amicabiliter in letitia
          divina condelectatorum sibi invicem.
        </p>
        <p xml:id="pdeh-c6-d1e142">
          In fine autem omnium sacerdos ad thearchicam conmunionem vocat perfectum, significans
          sancte quod perfectus, si vere ad monachicam et singularem pervenit actionem, non
          contemptativus solum erit sanctorum que sunt secundum ipsum, nec secundum medium ordinem
          ad conmunionem veniet sanctissimorum signorum sed cum divina cognitione sanctorum quibus
          participavit, alio modo quam sanctus populus, veniet ad sumendam thearchicam conmunionem.
          Propter quod et ierarchicis ordinibus in perfectivis ipsorum sanctificationibus in fine
          sanctissimarum sanctificationum sanctissime eucharistie conmunio traditur a perficiente
          ipsos ierarcha. Non solum quod thearchicorum misteriorum assumptio uniuscuiusque
          ierarchice participationis est capitulum sed et quoniam et in ipso conmunicabili et
          divinissimo dono omnes sancti singuli per se iuxta proportionem suam participant ad
          propriam ipsorum deificationis sursumactionem et perfectionem.
        </p>
        <p xml:id="pdeh-c6-d1e145">
          Igitur collectum est a nobis, quod sancte quidem perfectiones sunt mundatio et
          illuminatio et perfectio. Ministri autem, mundativus ordo; sacerdotes vero, illuminativus;
          perfectivus autem, deiformes ierarche. Ordo autem qui mundatur, est qui non est particeps
          sancte inspectionis et conmunionis sicut qui adhuc mundatur. Contemplativus autem ordo est
          sanctus populus, perfectivus autem ordo est singularium monachorum. Ita enim nostra
          ierarchia a Deo traditis ordinibus sancte disposita sanctis et celestibus ierarchiis
          conformis est ad Dei inmitationem et deiformes ipsorum, ut in hominibus, salvans
          caracteres.
        </p>
        <p xml:id="pdeh-c6-d1e148">
          Sed dices quod celestibus Ierarchiis deficiunt omnino ordines qui purgantur. Non est enim
          fas neque verum dicere quod est quidem celestis ornatus inmundus. Ego autem quod
          inmaculati quidem perfecte sunt, et castissimum supermundane habent, confitear omnino, ni
          perfecte cadam a sanctissima mente. Si enim aliquis ipsorum a malitia captus est, a
          celesti quidem et munda divinarum mentium armonia cecidisset et ad obscurum multitudinum
          vectus esset casum. Sed est dicere sancte in celesti Ierarchia quod mundatio est
          substantiis subiectis a Deo tunc usque ignotorum data cognitio ad perfectiorem ipsas agens
          scientiam thearchicarum cognitionum et ab ignorantia quorum nundum scientiam habuerant,
          mundans sursumactas ad superiores et clariores splendores Dei inspectionum per propriores
          et diviniores substantias. Ita et qui illuminantur, ordines sunt, et qui perficiuntur et
          mundativi et illuminativi et perfectivi, secundum celestem Ierarchiam, sicut suppremis et
          divinioribus substantits, subiectos et celestes ornatus ab universa quidem ignorantia
          mundantibus in ordinibus et proportionibus celestium Ierarchiarum. Implentibus autem ipsas
          divinissimis illuminationibus, et perficientibus in sanctissima thearchicorum intellectuum
          scientia. Etenim a nobis iam dictum est, et in eloquiis divinitus enuntiatum est non
          eosdem esse omnes celestes ornatus in omnibus sanctis illuminationum quibus Deus
          inspicitur scientiis. Sed a Deo quidem inmediate primos, per illos autem rursus a Deo
          subiectos iuxta proportionem suam illuminari clarissimis thearchici radii splendoribus.
        </p>
      </div>
    </body>
  </text>
</TEI>
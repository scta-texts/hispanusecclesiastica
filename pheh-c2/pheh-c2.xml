<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Ecclesiastica Hierarchia, Caput secundum</title>
        <author>Petrus Hispanus</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="pheh-c2">
        <head xml:id="pheh-c2-Hd1e101">De Ecclesiastica Hierarchia, Caput secundum</head>



        <!-- text of dionysius being commented on: Dictum est igitur a nobis sancte quod hec est nostre Ierarchie intentio ad Deum nostra, ut est possibile, assimilatio et unitio. Hanc autem, sicut divina docent eloquia, venerandissimorum preceptorum dilectionibus et sanctis operationibus solum consequemur. Servabit enim, dicit, diligens me sermonem meum et pater meus diliget ipsum et ad ipsum veniemus et mansionem apud eum faciemus. Igitur quod est principium venerandissimorum preceptorum sancte operationis? Quod ad aliarum sanctarum locutionum et sanctificationum susceptionem opportunissime format animales nostros habitus, quod ad supercelestis finis sursumactionem nos conducit, quod sanctam et divinissimam nostram regenerationem tradit. Sicut enim nobilis dux noster dixit, secundum mentem ad divina primus motus dilectio est Dei. Sancte vero dilectionis que est ad sanctam operationem divinorum preceptorum, pincipalissimus processus est essendi divine ineffabilissima dispensatio. Si enim essendi divine est divina generatio, nequaquam aliquid noscat a Deo traditorum, neque etiam operetur qui neque esse in Deo habuit. Annon et nobis, dicimus, existere convenit primum, operari postea ea que sunt secundum nos? Sicut quod nullo modo est, neque motum sed neque essentiam habet. Illud vero quod aliquo modo est, illa solum operatur aut patitur in quibus esse natum est. Sed hoc quidem, sicut arbitror, planum est. -->

        <p xml:id="pheh-c2-d1e106">Titulus huius capituli est de hiis que fiunt in illuminatione. Illuminatio hic dicitur Dei regeneratio vel baptismns. Quem qui suscipit, lumen recipit, nec tantum lumen sed et primum lumen, videlicet gratie vel fidei, quo alia omnia spiritualia lumina aspiciuntur. Sicut enim sine luce materiali inter materialia nichil fit ordinatum, ita sine sacramento baptismi illuminativo nichil inter spiritualia potest fieri, quod sit Deo placitum. Hoc in Christi baptismo demonstratum est in quo celum apertum est et Spiritus Sanctus in specie columbe visus et vox patris audita est: Hic est filius meus dilectus in quo michi bene complacui. Celi apertio divini luminis est revelatio. Species columbe benignissima Spiritus Sancti infusio. Filii conmendatio est cuiuslibet baptizati in filium adoptatio. Merito ergo quecumque in baptizato fiunt, dicuntur luminosa, quia ibi omnis operatio est gratiosa.
        </p>

        <!-- Consequenter autem divina Dei generationis inspiciemus signa. Et michi nullus imperfectus ad visionem eat. Etenim in splendoribus quos sol parit, infirmis pupillis intuitum figere non est sine periculo, neque ad ea que sunt super nos conari, est sine lesione, si vera est secundum legem ierarchia, Ozian quidem avertens quoniam sanctis manum apposuit; Chore vero, quoniam hiis sanctis que erant super ipsum; Nadab autem, quoniam propriis inmunde abusus est. Ierarcha quidem sempter per hoc quod se Deo assimilet, cunctos homines volens salvari et ad cognitionem veritatis venire, predicat omnibus ea que sunt vere evangelia, Deum misericordem existentem hiis qui sunt in terra, ex propria et naturali bonitate. Ipsum ad nos venire propter amorem hominum dignatum et uniendo ipsi ad similitudinem ignis assimilare unita secundum ipsorum ad deificationem aptitudinem. Quotquot enim receperunt eum, dedit eis potestatem filios Dei fieri his qui credunt in nomine eius, qui non ex sanguinibus, neque ex voluntate carnis, neque ex voluntate viri, etc. Qui autem istorum vere supermundanorum diligit sanctam participationem veniens ad aliquem doctum misteriorum suadet quidem, ipsum ducem fieri vie ad ierarcham. Ipse autem se totaliter obsecuturum promittit his que tradentur; et rogat et adducdonis ipsius et universe secure vite magisterium recipere. Illum, salvationem quidem illius sancte amantem, sed ad rei altitudinem contra metientem humanum, fremitus quidem subito et stupor circundat. Postremo autem se facturum tamen quod petitum est, benigne confitetur et adsumens ipsum agit ad denominatum Ierarcham.
 -->

        <p xml:id="pheh-c2-d1e111">Dictum est igitur, etc. usque ad illud: Consequenter, etc. talis est sensus: Determinavimus superiori capitulo quod nostra Ierarchia ad hoc intendit, ut nos Deo assimilet per intellectum illuminatum et uniat per affectum inflammatum. Hanc autem intentionem, scilicet assimilationis et unitionis ad Deum. consequimur, secundum documentum sacre scripture, diligendo et operando divina mandata Iuxta illud Ioh.: Si quis diligit me etc. Est autem sancta et divina regeneratio baptismi quoddam principium operationis mandatorum Dei formans et quasi figurans nostrum interiorem hominem ad susceptionem et habitudinem aliarum sacrarum doctrinarum et operationum et sanctificationum et studium et contemplationem divinorum. Sicut enim beatus Ierotheus tradidit, qui noster erat mentalis ductor, dilectio Dei est principalis et primus motus mentis in divina. Baptismus vero qui in divinum esse nos regenerat, principium et quasi fundamentum est ipsius dilectionis per quam implentur mandata. Sicut enim prius est esse quam scire vel moveri vel operari, et prius est esse hominem quam operari humana, ita prius est esse divinum quam scire vel operari divina. Quodcumque enim esse creatura sortiatur, illa solum agit et patitur, que naturaliter illud tale esse requirit. Et hoc ad intelligendum facile est.
        </p>

        <!-- text of Dionysius: Ille vero, sicut super humeros cum letitia ovem recipiens virum, veneratur quidem prius per intellectualem gratiarum actionem et corporalem adorationem unum, cuius est bonum operari principium, a quo vocantur et salvantur qui salvantur. Deinde omnem sanctum ornatum ad cooperationem quidem viri salvationis et sollempnitatem et gratiarum actionem divine bonitati ad sanctum chorum congregans, in principio quidem ymnum quendam in eloquiis positum simul cum omnibus Ecclesie plenitudinibus decantat. Post hec sanctam osculatus mensam ad virum presentem procedit et querit ab ipso quid volens venit. Illo autem cum Dei amore, secundum susceptoris traditionem, accusante ignorantiam vere pulchri, a divina cura cessationem, rogante autem, ipsius per sanctam mediationem, Deum et divina consequi, testificatur quidem ipsi debitum totalem fieri accessum sicut ad perfectissimum et inmaculatum existentem Deum. Et que in Deo est, ipsi conversationem recitans et interrogans an ita sit conversaturus, post confessionem inponit ipsius capiti manum et signans precipit sacerdotibus describere virum et susceptorem. Qui cum descripserint, orationem sanctam facit et hanc cum universa cum ipso Ecclesia conplevit, solvit quidem ipsum et exuit per ministros. Deinde statuens, vel sternens, ad occidentem attendentem et manus inpingentem ad eandem conversas regionem, precipit quidem ipsi exsufflare ter sathan et amplius ea que sunt abrenuntiationis, confiteri. Et ter abrenuntiationem ipsi testificatus; postquam confessus fuerit ter, ipsum traducit ad orientem et ad celum respicientem extendentem precipit coordinari Christo et omnibus a Deo traditis sanctis eloquiis.  -->

        <p xml:id="pheh-c2-d1e117">Consequenter autem, etc. usque ad illud: Ille vero sicut, etc. talis est sensus: Post ista baptismi divina inspiciemus misteria. Nec consulo quod aliquis imperfectus conetur ad intelligendum ea. Sicut enim aliquis, lippos habens oculos, sine lesione non potest intendere in radios solis, ita nequit esse sine periculo velle intelligere ad ea que non valet eius animus attingere, si non mentitur lex Moysi que dicit Ozian ideo a Deo percussum, quia inmundus tetigit archam Dei et Chore quia presumpsit plus quam potuit, et Nadab quoniam propriis inmunde abusus est. Ierarcha vero iuxta Dei similitudinem qui vult omnes salvos fieri et venire ad agnitionem veritatis quantum in se est, primum inchoans articulum predicat secundum evvangelium agere penitentiam, Deum misericordem et naturaliter bonum hominibus, quia incarnari dignatus est, iuxta similitudinem ignis, motus amore nostri; et quia credentes sibi unit et unitos deificat et filios Dei facit. Qui ergo gratie baptismalis que de sursum est, querit habere participationem petit pedagogum vel anadochum, quem nos dicimus patrinum, qui ducat ipsum ad episcopum vel Ierarcham promittens quod faciet puerum vel baptizatum ea que sibi tradentur, ducere ad effectum et quod docebit eum qualiter vivere debeat post baptismum, sicut homo qui salutem illius desiderat, licet ad promissionem tante et tam alte rei affectus humanitus obstupescat. Benigne igitur se facere promittit quod ab eo peti debet et sic ipsum ducere ad Ierarcham.</p>
       
        <!-- Cum autem hic et hoc fecerit, testificatur ipsi ter confessionem. Et rursus ipso ter confesso, orans benedicit et manu tenet. Et perfecte cum exuerint eum ministri, portant quidem sacerdotes unctionis oleum sanctum. Ille vero unctionem per trinam signationem incipiens, de cetero sacerdotibus virum ungere per totum corpus tradens, ipse ad matrem filiorum positionis venit. Et tunc aquam sanctis invocationibus cum sanctificaverit, et tribus sanctissimi unguenti ad modum crucis effusionibus ipsam perfecerit, et in unguenti sanctissimis inmissionibus equali numero sanctam melodiam inspirationis Deo acceptorum prophetarum simul supernuntiaverit, precipit virum apportari et cum quidam sacerdotum ex descriptione et ipsum et susceptorem predicaverit, ille quidem a sacerdotibus in aqua agitur ad Ierarche manum ab ipsis manuactus.. -->
        
        <p xml:id="pheh-c2-d1e122">Ille vero, etc. usque ad illud: Cum autem, etc. talis est sensus: Ierarcha vero baptizandum suscipit ylariter exemplo Domini ovem perditam ad gregem super humeros deportantis et de ipsius conversione mentaliter gratias agit Deo et adorat corporaliter ut Deus in eo bonum inchoet principium qui vocat eos qui salvandi sunt. Deinde chorum invitat ad cooperandum saluti eius qui convertitur et ad solltempniter gratias agendum Deo, videlicet cum aliquo cantico sancte Scripture publice decantato. Postea osculatur altare, deinde procedens ad eum qui convertitur, querit quid petat. Quo se ipsum accusante de prava conversatione et infidelitatis errore et boni obmissione, et rogante ut fiat ipse mediator reconciliationis sue ad Deum et consequi divina, Ierarcha respondet quod oportet eum totaliter ad Deum accedere vel converti qui est perfectissimus et mundissimus et vite preterite integre renuntiare et qualiter eum conversari oporteat in Deo et secundum Deum. Hec autem eo recitante et interrogante, querit an ita videlicet sit conversaturus. Quo id confitente, inponit manum capiti eius. Et iubet eum et susceptorem suum a sacerdotibus describi incipiens orationem. Qua completa ab universa Ecclesia, exuit eum, sed non ex toto, per manus ministrorum. Postea facit eum prosterni ad occidentem et manus extendere contra eandem regionem precipiens ter exsufflare sathan et renuntiare conversationi preterite et ter abrenuntiare sathane. Quo facto ducit eum ter ad orientem et sursum respicientem et manus extendentem participem facit Christianorum et sanctarum scripturarum.</p>

        <!-- dionysius text: Ierarcha vero desuper stans clamantibus rursus sacerdotibus ad Ierarcham in aqua nomen eius qui perficitur, ter quidem ipsum baptizat, tribus eius qui perficitur, depositionibus et elevationibus trinam divine beatitudinis superclamans personam; et assumentes illum sacerdotes tradunt adductionis susceptori et duci. Qui et cum ipso circumponentes vestem ei qui perficitur, convenientem, ad Ierarcham rursus agunt. Ille vero deificentissimo unguento virum signans participem decernit perfectissime Eucharistie. Hec autem ubi perfecerit, a processu ad secunda, rursus ad priorum extenditur contemplationem, sicut nullo tempore aut modo, in alieno quodam preter propria conversus sed a divinis ad divina attente et semper thearchico spiritu transductus. -->

        <p xml:id="pheh-c2-d1e127">Cum autem, etc. usque ad illud: Ierarcha vero, etc. talis est sensus: Cum hoc ipsum idem ter fuerit confessus, ut supra, orans Ierarcha benedicit et manu ipsum tenet. Tunc penitus denudant eum ministri, portantes Ierarche sancte unctionis oleum. Qui eum oleo sancto ungere incipit terna significatione. Sacerdotes vero conplent ungentes oleo totum corpus eius. Et tunc ad baptismum procedit; et, premissa benedictione super aquam, Ierarcha cum crismate tres cruces facit in ipsa aqua cunt totidem decantationibus alleluya et psalmorum secundum varias Ecclesie consuetudines. Deinde recitata descriptione tam viri quam susceptoris sui ipse vir a sacerdotibus ad aquam ducitur, mergente eum in aqua Ierarcha manu.</p>
        
        <!-- dionysius text: Hec quidem est, sicut in signis, sancte perfectio Dei generationis, nichil inconveniens, aut inmundum, neque sensibilium habens ymaginum, sed digne Deo contemplationis enigmata, naturalibus et homines decentibus speculis ymaginata. Quid enim videatur peccare, et si divinior eorum sermo que fiunt, taceatur persuasibilitate et contemplatione accedentis bonam vitam sancte negociata et universe simul malitie purgationem per virtutum vitam et divinam per aquam naturali purgatione corporaliter ipsi denuntians? Hec est igitur eorum que fiunt, significativa traditio et si nichil divinius haberet, non inmunda esset, ut arbitror, doctrinam quidem bene posite vite inducens; perfectam autem purgationem conversationis que fuit in malitia totaliter corpore mundato naturaliter per aquam significans. Sed sit quidem hec imperfectis introductiva anime actio ad ierarchica et uniformica multitudine, sicut est fas, distinguens et conmetiens particularibus ordinationibus convenientem actionem. Nos autem assensionibus sanctis ad eorum que fiunt, principia respicientes et ista sancte docti cognoscemus, quorum caracterum sunt expressiones, et quorum occultorum ymagines. Nam sicut in negotio De intellectualibus et sensibilibus plane enuntiatum est, quedam quidem sensibiliter sancta sunt intelligibilium ymagines et ad ipsa introductio et via. Intelligibilia vero sensibilium ierarchicorum principium et scientia. --> 
        
        <p xml:id="pheh-c2-d1e133">Ierarcha vero, etc. usque ad illud: Hec quidem, etc. talis est sensus: Baptizante Ierarcha super baptizandum sacerdotibus nomen eius recitantibus episcopus ter eum immergens in aquam et ter elevans baptizat eum cum nominatione sancte trinitatis. Quem sacerdotes mox assignant susceptori suo. Et ipsi cum ipso susceptore baptizatum, veste sibi congrua indutum, reducunt ad Ierarcham. Quem crismate signans concedit ei eucharistiam. Quibus completis baptizatus extenditur ad cognitionem misteriorum. Quorum simbola suscepit tanquam semper profecturus in anteriora se extendens et posteriorum oblitus nec aliquando ad pristina reversurus sed in divina a Spiritu Sancto semper promovendus.</p>
        
        <!-- dionysius text: Dicimus igitur quod est divine beatitudinis bonitas, semper secundum eadem et eodem mode habens proprii luminis bonum operantes radios copiose effundens ad omnes intellectuales visiones. Sive igitur recedat ab intelligibili lumine intellectualium spontanea propria potestas, malitie amore claudens naturaliter insitas ipsi ad illuminandum virtutes, suspenditur a presenti ipsi lumine non recedente sed supersplendente ipsi oculos claudenti atque averse ab occurrente benigne: sive supersiliat terminos visibilis mensurate ipsi dati et ad splendores qui sunt super visionem ipsius, contra inspicere audacter conetur, lumen quidem operabitur preter ea que sunt luminis, nichil. Ipsa autem perfectis imperfecte se ingerens, que non sunt propria quidem non consequetur. Id autem quod est secundum mensuram inornate contempnens, per se ipsam eo privabitur. Verum quod dixi benefice semper intellectualibus visionibus divinum lumen est extentum et est ipsis sumere de presente ipso et semper ad convenientem propriorum traditionem existente paratissimo. -->
        
        <p xml:id="pheh-c2-d1e138">Hec quidem, etc. usque ad illud: Dicimus igitur, etc. talis est sensus: Hec que simbolice in baptismo fiunt, in quo perfecta fit in Deum generatio, nichil continent inmundum vel inconveniens. Set in ipso invisibilia Dei opera insinuantur per signa connaturalia et hominibus decentia velud per quedam specula subobscura, neque nocet quod suppresso interim diviniori misterio vel subtiliori, fiat negotiatio circa persuasionem accedentis ad bonam vitam.. Et per aque ablutionem insinuetur eidem purgatio maliciarum suarum. Opera enim hec simbolica sunt. Et si nichil aliud misterii continent, cum ad vitam ordinatam eum qui convertitur, inducant et vite preterite purgationem eidem evidenter denuntient, non sunt ab hominibus quasi inmunda despicienda sed talis denuntiatio facile intelligibilis congruit introductioni inperfectorum ad ierarchica. Qui per hec ipsa iam distinguntur ab inmundorum multitudine et coaptantur inferioribus misteriis sibi congruentibus. Nobis autem perfectioribus congruit ad principalia eorum que fiunt, sanctis affectionibus intendere et sic a Deo docti cognoscemus, que secreta et occulta per hec exprimantur et figurentur. Sensibilia enim viam prebent ad investiganda invisibilia tanquam talium ymaginum continentia veritatem, per que ad ipsa introducimur et in ipsa pergimus. Ipsa autem intelligibilia sunt sensibilium principium et veritas.</p>
        
        <!-- dionysius text: Ad hanc divinus Ierarcha inmitationem figuratur, luciformes ipsius divine doctrine splendores copiose ad omnes extendens et accedentem illuminare ad Dei inmitationem paratissimus existens, non invidia nec inmundo furore de priore apostasia aut intemperantia usurus sed divine semper accedentibus per ipsius illuminationes ierarchice illucens in bono ornatu et ordinatione et proportione conmensurationis uniuscuiusque ad sancta. -->
        
        <p xml:id="pheh-c2-d1e143">Dicimus igitur, etc. usque ad illud: Ad hanc, etc. talis est sensus: Ierarcha ergo materialis, ad veritatis cognitionem cunctos invitans, Deum significat cuius bonitas semper uniformiter cunctis intellectualibus animis superradiat, se ipsam offerens et exponens. Si autem mens a presente et superradiante lumine spontanee et malitiose intellectuales oculos clauserit vel averterit suspenditur ab ipso lumine quod non recedit sed superlucet ei qui oculos claudit et ei ab ipso se avertenti occurrit. Et si etiam mensuram suam excedens in scrutinia divinorum presumptuose se ingesserit, divinum tamen lumen nichil aget nisi quod suum est. Qui autem supra mensuram suam presumit, perfectis imperfecte se ingerendo, et illa perfectiora que presumit, non consequetur, et inperfectioribus que consequi poterat, privabitur. Divinum autem lumen, ut dictum est, semper inteltectualibus mentibus est extensum et in optione earum est haurire de ipso lumine semper presente et paratissimo ad se dandum.</p>
        
        <p xml:id="pheh-c2-d1e146">Necessario igitur, etc. usque in finem capituli talis est sensus: Erat necessarium Ecclesie, ut apostoli qui fuerunt primi duces nostri, repleti Spiritu Sancto a supersubstantiali deitate, missi ad nos divina bonitate, ut ipsum Sancti Spiritus donum ad laios sibi adherentes et ipsorum sequentes producerent. Ipsi etiam tanquam Deo pleni copiose amantes inferiores et sequaces suos, sursumagentes nos in deificationem, secundum sanctas Dei ordinationes nobis traderent doctrinis scriptis in signis sensibilibus supercelestia in varietate et multitudine concluse unita. In humanis divina, in materialibus inmaterialia, in hiis que secundum nos sunt, supersubstantialia. Et hoc non tatum ea de causa ut veritas celetur inmundis, quibus non licet sancta tangere, sed quia, ut dixi, nostra Ierarchia indiget sensibilibus signis, ad hoc ut per ipsa efficatius sursumagamur ad intelligibilia secundum nostram capacitatem; perfectis tamen doctoribus relevantur mistice significationes signorum, quas non licet eisdem propalare imperfectis, sed solis perfectis scientibus quod divine legislatores iuxta quod eisdem divinitus est inspiratum, ordinaverunt Ierarchiam sacrorum ordinum ecclesiasticorum firmis et inconfusis ordinationibus et mutuis proportionibus et spiritualium gratiarum distributionibus secundum congruentiam uniuscuiusque persone ierarchie. Quoniam ergo per epistolam promisisti (quod quidem commemorare religiosum est) quod de universa superposita Ierarchica locutione non trades alicui preter episcopos vel alios perfectos in doctrinis ierarchicis et quod eisdem persuadebis quod tibi promittant quod secundum legem ierarchicam munda munde tangant et communicent divina solis divinis et perfecta perfectis et sanctis sanctissima, ideo michi persuasisti, ut hoc divinum donum et alia Ierarchica tibi tradam.
        </p>
        <!-- Sed si bone ordinationis principium est, secundum quod sui ipsarum cognitrices sancte mentes, qui ad proprium visibile nature recurrit, in principio quidem quis ipse est, videbit et hoc sumet ex respectu ad lumen primum sanctum donum. Qui autem propria bene non conpatientibus oculis inspexerit, ab obscuris quidem claustris ignorantie recedet, Dei autem perfectissimam unitionem et participationem inperfectus ipse existens non per se concupiscet, paulatim vero per ea que sunt priora ipso, ad amplius priora et per illa ad prima; et perfectus ad summitatem thearchicam in ordine et sancte sursumagetur. Huius est bene ornate et sancte ordinationis sicut ymago accedentis verecundia at eorum que sunt secundum ipsum cognitio et via ad Ierarcham susceptorem habens ducem.-->
        <p xml:id="pheh-c2-d1e152">Ad hanc, etc. usque ad illud: Sed si, etc. talis est sensus: Hanc autem predictam divinam bonitatem inmitatus episcopus, cunctis lumen sue doctrine offerens habundanter, eos qui accedunt paratissimus illuminare, ad Deum inmitandum. Qui neque motus invidia nec furore vel ira concitatus improperat converso peccatum infidelitatis vel malitiam vite preterite; sed pure ad Deum accedentes illuminat instructionibus et benigne eos tractat et ordinat secundum quod quilibet aptus est accedere ad divina.</p>
        <!-- Ita sursumactum divina beatitudo ad sui ipsius participationem recipit et de proprio lumine sicut quodam signo ipsi tradit, divinum faciens et communicatorem et in Deo manentium adimpletionis et sancte ordinationis. Quorum est signum sanctum ad Ierarcham accedenti data signatio et sacerdotum salutaris descriptio, his qui salvantur, ipsum connumerans et memoralibus sanctis reponens in in ipso et susceptorem sicut vivifice ad veritatem ambulationis. Hunc quidem amatorem verum et sequacem ducis in Deo manentis, illum vero certum sequentis manuductorem ducatibus a Deo traditis. Sed non est summe contrariis simul participare, neque communionem quandam ad unum habentem divisibiles habere vitas, si ab unius obtinetur forti participatione sed esse teneri inpotentem et inordinabilem in omnibus ab uniformi divisionibus. -->
        <p xml:id="pheh-c2-d1e157">Sed si bone, etc. usque ad illud: Ita sursum, etc. talis est sensus: Principium autem ordinationis est quando quis per sanctitatem et puritatem mentis recurrit ad considerationem proprie fragilitatis. Quia ex hoc venit in cognitionem sui prime videndo se per se. Et hoc est primum donum quod consequitur per respectum ad divinam lucem. Ex hoc autem innuitur quod mentes Deum cogniture prime in se reflectantur, deinde Deum speculentur et sic in divinas theorias proficiscantur. Qui autem propria invisibilia vel mentalia sine obtusione et aciei mentis reverberatione clare inspicit, iam a carcere tenebrose ignorantie eripitur sed ad divine unitionis excellentiam propter imperfectionem suam non statim extenditur. Necesse enim habet de infimis gradibus ad medios et per medios ad summum seriatim conscendere. Huius autem bone ordinationis ymago est illius qui coinversus est, verecundia et sui ipsius cognitio et ducatus susceptoris ad Ierarcham.</p>
        <!-- Quod signorum tradltio sancte significans, accedentem sicut priori vita exuens, et usque ad ultimas habitudines illius solvens, nudum et discalciatum statuit ad occidentem aspicientem et manuum inpactione obscure malitie exprobantem communiones, et ingenitum ipsi dissimilitudinis habitum, sicut exsufflantem, et totales confessum abrenuntiationes ad deiformis contrarium. Ita perfccte inponentem teneri ipsum et incommunicabilem factum, ad orientem traducit in divino lumine, et stativum et respectivum fore munde inperfecta a malitia recessione denuntians et sanctas ipsius uniformis facti totalis consensus ad unum confessiones cum amore veritatis recipiens. -->
        <p xml:id="pheh-c2-d1e162">Ita sursumactum, etc. usque ad illud: Quod signorum, etc. talis est sensus: Per talem mediationem ad sursumactionem divina bonitas mentem recipit ad sui participationem; et traditione proprii luminis ipsum significat. Iuxta illud: Signatum est super nos lumen vultus tui. Et sic facit eum de humano divinum, communicando ei divina et promovendo sancte in sancta. Horum autem sancta significatio colligitur ex accessu conversi ad Ierarcham, a quo statim signatur, et ex descriptione nominis ipsius que fit a sacerdotibus, per quam is qui conversus est, connumeratur in memorali sanctorum, et per ipsius susceptorem qui per fidem unitatis manuducit ipsum ad cognitionem veritatis. Is autem qui sic illuminatus est, debet esse verus Dei amator et inmitator sui ductoris qui per fidem et dilectionem in Deo confirmatus est. Ductor vero eius manuductionibus sive eruditionibus sibi a Deo traditis debet eum qui se sequitur, certificare. Ad altitudinem tamen perfectionis non pertinet habere duos contrarios affectus, scilicet dilectionem Dei et dilectionem mundi vel duos modos vivendi, quibus animus dividitur, sed debet unum quod cepit, fortiter tenere, ut scilicet non possit trahi vel deordinari ab his qui dividunt ab uniformitate.</p>
        <!-- Sed est manifesfum alicubi, ut arbitror, ierarchicorum peritis quod assiduis in fortitudine ad unum surrectionibus et contrariorum totalibus mortificationibus et consumptionibus invariabile deiformis habitus firmant intellectualia. Non enim solum recedere oportet a malitia universa, sed et viriliter inflexibilem esse et intentum esse ne perdita submittatur ad ipsam. Neque in fine sancti amoris veritatis aliquando fieri, sed attente et eternaliter ad ipsam secundum virtutem extendi ad perfectiorem thearchie sursumactionem sancte semper negotiantem. -->
        <p xml:id="pheh-c2-d1e168">Quod signorum, etc. usque ad illud: Sed est manifestum, etc. talis est sensus: Quod autem ille qui accedit ad Ierarcham totus usque ad nuditatem et discalciationem exuitur, significat sanctum misterium, quia ipse priori vita exspoliatur. Quod autem statuitur ad occidentem et manus contra illam obscuram regionem dicitur expandere, significat exprobrationem omnis malitie, quia ab occidente panditur omne malum, et quod totaliter exuit veterem hominem et exufflat principem ipsius abrenuntiando ipsi et omnibus pompis eius, que contrarie sunt omnimode sanctitati. Sic igitur perfectus factus, ut a peccato temeri non valeat, nec cum dyabolo vel seculo aliquam communionem habeat, ad orientem ducatur, per quod significatur ipsius in divino lumine vel statu gratie confirmatio et ipsius luminis respectus vel contemplatio munda et quod perfecte recedit a malitia. Sancte vero eius confessiones quas facit episcopo, significant, quod totaliter consentit Deo cum amore veritatis.</p>
        <!-- Vides autem istorum manifestas ymagines in hiis que ierarchice sunt. Nam deiformis quidem Ierarcha incipit sanctam unctionem. Sacerdotes vero in ipso perficiunt sanctam operationem ad sanctos agones in figura eum qui perficitur, evocantes. In quibus superpositore certaminum Christo factus, quoniam sicut Deus, est certaminum positionis creator, sicut sapiens autem leges eius posuit, operatus est autem ut pulcher convenientia vincentibus premia, et quod est adhuc divinius, quoniam sicut bonus, in certatoribus factus est, cum ipsis sancte pro ipsorum libertate et victoria adversus mortis et corruptionis certans potestatem certaminibus quidem sicut divinus qui perficitur super veniat gaudens: -->
        <p xml:id="pheh-c2-d1e173">Sed est manifestum, etc. usque ad illud: Vides autem, etc. talis est sensus: Clarum est peritis doctoribus quod continuis fortibus elevationibus animi ad Deum et perfectis vitiorum mortificationibus ac carnalitatis consumptionibus firmatur invariabiliter deiformis animus ad invisibilia contemplanda. Non enim sufficit totaliter recedere a pravo affectu et actu, nisi viriliter et inflexibiliter homo laboret, ne, postquam factus fuerit liber a malitia, fiat eius servus. Neque debemus inponere finem amori veritatis qui sanctus est, sed attente et continue secundum nostram possibilitatem extendi debemus, ut elevemur ad divina perfectius contemplanda pure semper circa illa negotiando.
        </p>
        <!-- Manebit autem in sapientis lationibus legis et secundum ipsas intransgressibiliter certabit ad pulchrorum premiorum spem, fortiter se habens sub bono certaminum positionis domino et duce ordinatus. Superveniens autem divinis vestigiis certatoris primi propter bonitatem ad Dei inmitationem certaminibus luctans contra contrarias sibi ad deificationem et operationes et essentias ut mistice dicatur, cum Christo moritur peccato secundum baptismum. Et michi prudenter intende, cum quanta familiaritate habent se sancta signa. Etenim quoniam mors in nobis est, non substantie consumptio secundum quod videtur sed unitorum discretio, ad nobis occultum agens, animam quidem sicut in privationem corporis invisibilem factam, corpus vero sicut in terra coopertum aut secundum aliam quandam corporalium variationem ex visione secundum hominem occultatum, proprie per aquam totaliter cooperitio ad mortis et sepulchri invisibilis ymaginem accepta. -->
        <p xml:id="pheh-c2-d1e178">Vides autem, etc. usque ad illud: Manebit autem, etc. talis est sensus: Percipere potest qui baptizatur, quoniam ea que fiunt circa ipsum, sunt manifeste ymagines unctionis que convenit pugili. Nam perfectus episcopus in perficiendo baptizato inchoat sacri crismatis unctionem; astantes vero presbiteri inchoatam unctionem conplent quasi evocantes ad spirituale prelium eum qui accipit sancte unctionis oleum. In victoria autem istorum certaminum fit homo Cristo conformis. Nam Deus primo certamina certavit sicut potentissimus; et de certaminibus legem posuit sicut sapientissimus et certantibus victoria promisit condigna premia sicut optimus vel pulcherrimus. Et adhuc quod dulcius est et suavius, cum ipsis est presens in certaminibus. Iuxta illud: Cum ipso sum in tribulatione, pro ipsis pugnans et luctans contra vitia et demones, qui principes sunt mortis et corruptionis, ut hic qui pugil est certarminibus divinis expositus, per victoriam ex Dei gratia acquisitam sit ylaris et iocundus.
        </p>
        <!-- Igitur sancte baptizatum significativa doctrina docet tribus in aqua depositionibus et elevationibus thearchicam trium dierum et noctium sepulcri Ihesu vite datoris inmitari mortem sicut est possibile hominibus Dei inmitativum. In quo secundum verbi misticam et occultam traditionem nichil invenit mundi princeps. Deinde autem luciformes vestes inponit ei qui perficitur. Etenim materiali et deiformi contrariorum inpassibilitate et consensu ad unum in fortitudine inornatum ornatur et informe formificatur luciformi universaliter vita splendidum factum. Unguenti vero perfectiva unctio bene olentem facit perfectum. Etenim sancta Dei generationis perfectio unit perfectum ierarchico spiritui. Intelligibiliter autem bene olere facientem perfectivum superadventum ineffabilissimum existentem cognoscere intellectualiter dimitto dignis habitis sancta et deifica communione divini spiritus in mente. In fine vero omnium Ierarcha ad sanctissimam eucharistiam vocat perfectum et de conmunione perfectivorum misteriorum ipsi tribuit. -->
        <p xml:id="pheh-c2-d1e184">Manebit autem, etc. usque ad illud: Igitur sancte, etc. talis est sensus: Ille qui baptizatus et unctus est, pugil spiritualis factus est. Et hic talis assiduus erit in preceptis sancte scripture et iuxta ipsarum documentum sine transgressione aliqua pugnabit ad pulchritudinem glorie in fortitudine spiritus optinendam, habendo ipsum Christum dominum ad adiuvandum et ducem ad instruendum pro bonitate sua in certamine spirituali. Pugil autem spiritualis luctans contra vitia et demones que impediunt eius deificationem et deificationis operationem et ea tandem superans propter bonam gratiam unctionis ad inmitationem salvatoris qui fuit primus certator, sicut sequens eius vestigia baptizatus qui Christo peccato conmoritur, a peccato separatur. Attende autem quoniam signa in hiis que dicimus, valde convenientia sunt cum figuris. Mors enim in nobis non est anime consumptio sed tantum anime a corpore separatio, que agit ipsam animam ad invisibilia Dei bona facta ipsa invisibilis privatione corporia in quo nullam sui ostendit operationem. Corpus vero similiter in terra occultatur. Vel ideo baptismus morti comparatur quia baptizatus totus aque inmersus absconditur sicut mortuus in sepulchro.
        </p>
        <p xml:id="pheh-c2-d1e187">Igitur sancte baptizatum, etc. usque in finem capituli talis est sensus: Trina inmersio in aqua cum totidem elevationibus significat in sancte baptizato imitationem mortis dominice. Cuius triduana fuit sepultura. In quo dyabolus nullam invenit culpam. Iuxta illud: venit ad me princeps huius mundi, etc. Vestis autem splendide induitio que circumponitur ei qui baptizatur, significat quod sicut virilis, idest virtuosus et deiformis factus, de cetero non subiacebit passibilitati vitiorum et quod in fortitudine spiritus eonsentiet uniformiter vivere, ut sicut eius vestis tota est candida, ita eius vita tota sit splendida. Crismatis vero unctio in qua est perfectionis significatio, bene facit redolere baptizatum ante Deum per gratiam et ante homines per bonam vitam. Sanctus enim baptismus quo regeneratur homo ad Deum, et in Deo unit baptizatum Spiritui Sancto vel spiritui Ecclesie. Facit autem ipsum intellectualiter bene fragrare per gratiam supervenientem ineffabilitcr quam cognoscit intellectualiter. Facit etiam eum dignum per spiritum divinum divina communione quo ad mentem. Post hec vero omnia episcopus vocat baptizatum ad perceptionem divinissimi sacramenti. Et similiter aliorum sacrorum conmunionem ei largitur, quibus perfectio acquiritur.
        </p>
      </div>
    </body>
  </text>
</TEI>